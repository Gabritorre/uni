# XSS e CSRF

Il **Cross-Site Scripting** (XSS) è un attacco di **injection di codice all’interno di pagine web** che può portare a:

- leak di informazioni sensibili
- controllo dell'applicazione
- il dirottamento della sessione

Il codice iniettato viene **eseguito nel browser della vittima**. XSS bypassa la *Same Origin Policy* (SOP), consentendo al codice iniettato di accedere direttamente a qualsiasi informazione della pagina vulnerabile, inclusi i cookie di sessione.

![https://i.ibb.co/5K2rm4V/image.png](https://i.ibb.co/5K2rm4V/image.png)

Esistono tre tipi di vulnerabilità XSS che differiscono in base a come viene iniettato il codice e se esso è persistente o meno:

- **Reflected XSS**
- **Stored XSS**
- **DOM-based XSS**

## Reflected XSS

Assumiamo che la pagina web mandi una richiesta al server incorporando l'input dell’utente come parte della richiesta, il server risponde inviando una pagina html in cui ha inserito l’input dell’utente.

Se l’input inserito dall’utente contiene del codice (ad esempio uno script JavaScript) allora quando il client riceve la risposta dal server, la nuova pagina html conterrà tale script che verrà eseguito sulla sua macchina.

Un esempio tipico in cui si può verificare questo attacco è il seguente:

- la vittima riceve una mail di phishing e clicca su un link verso una pagina vulnerabile a XSS: su tale link l’attaccante ha scritto anche lo script javascript
- quando la vittima clicca sul link, il server gli risponde con una pagina html contenente lo script malevolo dell’attaccante
- quando il browser renderizza la pagina html ricevuta, lo script malevolo viene eseguito

### Esempio pratico

Immaginiamo di avere questo file `.php` che stampa a schermo i parametri `name` e `surname` ottenuti da una richiesta GET (sull’URL).

```php
<html>
  <body>
<?php
    header("X-XSS-Protection: 0");
    session_name("SESSID1");
    session_start();
    echo "Welcome, " . $_GET['name'] . $_GET['surname'];
?>
  </body>
</html>

```

quindi alla seguente richiesta: `http://localhost/greet.php?name=Mario%20&surname=Rossi`

otteniamo la seguente pagina web

![https://i.ibb.co/7zPvK4L/image.png](https://i.ibb.co/7zPvK4L/image.png)

Supponiamo che l’attaccante costruisca un link di questo tipo:

`http://localhost/greet.php?name=<script>alert("this come from injected code")</script>`

se la vittima clicca su questo link otterrà la seguente pagina web:

![https://i.ibb.co/ZW408jk/image.png](https://i.ibb.co/ZW408jk/image.png)

Logicamente dentro `<script>…</script>` l’attaccante può mettere ciò che vuole, ad esempio ottenere il cookie dell’utente (se non è flaggato con `HttpOnly`).

Per nascondere la reale struttura dei link, gli attaccanti possono usare degli **URL shortener**, per cui quando si incontrano link generati da questi shortener bisogna prestare molta attenzione.

## Stored XSS

Si verifica quando un'applicazione web memorizza l'input utente inviato al server e lo visualizza in una qualche pagina web, ad esempio un post in un forum.

Se l'input contiene codice dannoso, questo verrà eseguito ogni volta che un utente visita la pagina infetta.

## **DOM-based XSS**

Simile a reflected XSS, ma lo script non viene aggiungo alla pagina html durante la sua creazione nel server ma avviene lato client a causa di script esistenti sul client che ad esempio processano i parametri dell’URL per fare delle azioni.

### Esempio pratico

Immaginiamo di avere questo file `.html` che contiene uno script JavaScript che crea il primo elemento di un campo `<select></select>` in modo dinamico leggendo il parametro `default` nell’URL:

```html
Select your language:
<select>
	<script>
		document.write(
			"<OPTION value=1>"
			+ decodeURI(document.location.href.substring(
			document.location.href.indexOf("default=")+8))
			+ "</OPTION>"
		);
		document.write("<OPTION value=2>English</OPTION>");
	</script>
</select>
```

Una richiesta innocente è la seguente `http://localhost/page.html?default=Franch` che genera la seguente pagina:

![https://i.ibb.co/Z89wQr4/image.png](https://i.ibb.co/Z89wQr4/image.png)

Mentre una richiesta malevola può essere la seguente `http://localhost/page.html?default=<script>alert(document.cookie)</script>` che genera la seguente pagina

![https://i.ibb.co/r3x9YfQ/image.png](https://i.ibb.co/r3x9YfQ/image.png)

## **Prevenire attacchi XSS**

Per prevenire attacchi XSS è importante fare:

- **Validazione dell'output:** codificare i caratteri HTML (ad esempio, con `htmlspecialchars` in PHP) ed evitare di inserire input esterni direttamente dentro script JS.
- **Validazione dell'input:** consentire solo ciò che ci si aspetta in termini di lunghezza, caratteri e corrispondenza con le espressioni regolari. Utilizzare delle *whitelist* sull’input quando possibile.

controllare la presenza di “<script>” nell’input non è sufficiente perché codice JS può essere usato anche inline su alcuni tag html.

Sono inoltre molto importanti le seguenti pratiche:

- **Mettere il flag** `HttpOnly` **ai cookie:** impediscono agli script JS di leggere i cookie di sessione, proteggendoli dagli attacchi XSS.
- **Content Security Policy (CSP):** specifica i domini fidati per gli script e può disabilitare gli script inline.
- **XSS Auditor** (ormai deprecato)**:** blocca il codice nella pagina web che appare anche nella richiesta, mitigando gli attacchi XSS reflected.

## CSRF

**Cross-Site Request Forgery (CSRF)** è un attacco in cui l’attaccante crea richieste dannose per un'applicazione web in cui **l'utente è attualmente autenticato**.

Il punto cruciale è che i siti web non possono distinguere se le richieste provenienti da utenti già autenticati siano state originate da un'interazione esplicita dell'utente o meno.

CSRF è un attacco di integrità e **non è bloccato dalla Same Origin Policy (SOP).**

**Scenario tipico di un attacco CSRF:**

![https://i.ibb.co/BKkJhs2/image.png](https://i.ibb.co/BKkJhs2/image.png)

- Un utente è autenticato su un'applicazione web, ad esempio il suo sito di banking online.
- L'utente clicca su un link su un altro sito malevolo.
- Il sito web malevolo fa partire una richiesta dal browser verso all'applicazione web vulnerabile, ad esempio per effettuare un bonifico.
- Il browser dell'utente invia la richiesta all'applicazione web, includendo i cookie di autenticazione.
- L'applicazione web elabora la richiesta, credendo che provenga dall'utente in quanto esso è già autenticato dal cookie, ed esegue l'operazione.

## **Prevenire attacchi** CSRF

Diverse tecniche possono essere utilizzate per prevenire gli attacchi CSRF:

- **Token anti-CSRF:** un valore casuale associato alla sessione dell'utente e rigenerato a ogni richiesta. Il token è nascosto in ogni form e, quando il form viene inviato, il token viene confrontato con quello corrente. L'operazione è consentita solo se corrispondono.
    
    Il token anti-CSRF può anche essere salvato in un cookie del browser (variante *stateless*).
    
    ![https://i.ibb.co/C9VR8tY/image.png](https://i.ibb.co/C9VR8tY/image.png)
    
- **Uso degli header** `Origin` ****e `Referer`: l’header `Origin` è stato introdotto specificamente per prevenire CSRF, contenendo solo l'origine e non informazioni sensibili. Il server può verificare che l'origine corrisponda a quella prevista. Se `Origin` non è presente, è possibile controllare il `Referer`.
    
    ![https://i.ibb.co/bBbq0tB/image.png](https://i.ibb.co/bBbq0tB/image.png)
    
- **Uso di header personalizzati:** ad esempio per le richieste AJAX, si può verificare la presenza dell'header `X-Requested-With` con valore `XMLHttpRequest`. Questo funziona perché tale header non è impostabile da origini diverse da quella originale.
- **Interazione dell'utente:** per operazioni critiche, come i operazioni bancarie, è consigliabile richiedere un'**interazione esplicita dell'utente** come: ri-autenticazione, l'utilizzo di *One-Time Password* o l'inserimento di input extra (ad esempio, CAPTCHA).
    
    L’attaccante non sarà in grado di risolvere questi controlli prima di effettuare la richiesta e quindi non riuscirà nel suo intento.
