# Ricerca operativa

Insegnante: Giovanni Fasano

Questo corso (RO) rappresenta un corso avanzato nel curriculum di ogni studente
I suoi obiettivi sono principalmente i seguenti:

- introdurre lo studente all'approccio problema - modello - algoritmo, focalizzando il tema della Programmazione Matematica, in particolare quella lineare, come strumento per impostare e risolvere un'ampia classe di problemi applicativi.

- sviluppare la capacità di creare, risolvere ed analizzare un modello di Programmazione Matematica (Ottimizzazione) per il problema corrente. Il corso parte dall'impostazione generale del problema di Programmazione Convessa, analizzando la Programmazione Lineare come caso particolare di quest'ultima.

Un gran numero di problemi applicativi, visti dagli studenti nei corsi dei propri curricula, può essere formulato e studiato con strumenti sviluppati in RO.

## Obiettivi

- Conoscenza e Comprensione: di elementi base ed avanzati della Programmazione Matematica, usando 'n' variabili reali;

- Capacità di Applicare Conoscenza e Comprensione: per la manipolazione di modelli di Programmazione Matematica anche evoluti, relativi a problemi nelle scienze applicate;

- Capacità di Giudizio: imparando a valutare e maneggiare i modelli adottati, sulla base di relazioni analitiche presenti nei modelli, nonché indicatori quantitativi specifici.

Il corso prevede come Prerequisiti le conoscenze matematiche dei corsi base di Matematica.

## Contenuti

Il corso copre i seguenti contenuti:

1. La Programmazione Convessa e la Programmazione Lineare (PL): esempi.
2. Formulazione e soluzione grafica di PL. Richiami di algebra lineare.
3. Teoremi e risultati per la Programmazione Convessa.
4. Teorema fondamentale della PL.
5. Il metodo del Simplesso (cenni). Fase I e Fase II del metodo del Simplesso (cenni).
6. La teoria della dualità. Teoremi sulla dualità: proprietà dei problemi Primale e Duale. Teoremi di complementarità.
7. Problemi di trasporto.
8. Problemi di flusso su grafo.
9. I problemi di Costo Fisso e Vincoli Disgiuntivi per la PL intera.
10. Il metodo del Branch & Bound per la Programmazione Matematica Intera/Mista.