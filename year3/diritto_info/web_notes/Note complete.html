<!DOCTYPE html>
<html>

<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>Note complete</title>
  <link rel="stylesheet" href="https://stackedit.io/style.css" />
</head>

<body class="stackedit">
  <div class="stackedit__left">
    <div class="stackedit__toc">
      
<ul>
<li><a href="#ordinamento-giuridico-italiano">Ordinamento giuridico italiano</a>
<ul>
<li><a href="#il-diritto">Il Diritto</a></li>
<li><a href="#ordinamento-giuridico-italiano-1">Ordinamento giuridico italiano</a></li>
<li><a href="#corte-di-giustizia-dell’unione-europea">Corte di giustizia dell’unione europea</a></li>
<li><a href="#corte-costituzionale">Corte costituzionale</a></li>
</ul>
</li>
<li><a href="#principio-di-neutralità">Principio di neutralità</a></li>
<li><a href="#documenti-informatici">Documenti informatici</a>
<ul>
<li><a href="#le-firme-elettroniche">Le firme elettroniche</a></li>
<li><a href="#posta-elettronica-certificata">Posta elettronica certificata</a></li>
<li><a href="#domicilio-digitale">Domicilio digitale</a></li>
<li><a href="#digital-divide">Digital divide</a></li>
</ul>
</li>
<li><a href="#monete-virtuali">Monete virtuali</a>
<ul>
<li><a href="#criptovalute">Criptovalute</a></li>
<li><a href="#blockchain">Blockchain</a></li>
</ul>
</li>
<li><a href="#privacy">Privacy</a>
<ul>
<li><a href="#diritto-all’oblio">Diritto all’oblio</a></li>
</ul>
</li>
<li><a href="#il-commercio-elettronico">Il commercio elettronico</a></li>
<li><a href="#servizi-digitali">Servizi digitali</a>
<ul>
<li><a href="#digital-services-act">Digital services act</a></li>
</ul>
</li>
<li><a href="#contratto-nei-social-network">Contratto nei social network</a></li>
<li><a href="#intelligenza-artificiale">Intelligenza artificiale</a>
<ul>
<li><a href="#regolamento-europeo">Regolamento europeo</a></li>
<li><a href="#sistemi-di-ia-ad-alto-rischio">Sistemi di IA ad alto rischio</a></li>
</ul>
</li>
<li><a href="#reati">Reati</a>
<ul>
<li><a href="#reati-1">Reati</a></li>
<li><a href="#reati-informatici">Reati informatici</a></li>
</ul>
</li>
<li><a href="#diritto-d’autore">Diritto d’autore</a>
<ul>
<li><a href="#i-marchi-registrati">I marchi registrati</a></li>
<li><a href="#il-nome-di-dominio">Il nome di dominio</a></li>
</ul>
</li>
<li><a href="#telecomunicazioni">Telecomunicazioni</a></li>
<li><a href="#codice-di-condotta-social-network">Codice di condotta social network</a>
<ul>
<li><a href="#il-codice-di-condotta-rafforzato-sulla-disinformazione">Il codice di condotta rafforzato sulla disinformazione</a></li>
<li><a href="#obiettivi-principali-del-codice">Obiettivi Principali del Codice</a></li>
<li><a href="#firmatari-del-codice">Firmatari del Codice</a></li>
<li><a href="#ruolo-della-commissione-europea">Ruolo della Commissione Europea</a></li>
</ul>
</li>
</ul>

    </div>
  </div>
  <div class="stackedit__right">
    <div class="stackedit__html">
      <h1 id="ordinamento-giuridico-italiano">Ordinamento giuridico italiano</h1>
<h2 id="il-diritto">Il Diritto</h2>
<p>Il diritto è un insieme di norme giuridiche che si diramano in vari ambiti, ad esempio il diritto dell’informatica. Il diritto tende a garantirne l’ordine sociale, disciplinando i rapporti tra i suoi membri in un determinato momento storico.</p>
<p>A differenza dell’informatica, che è una materia esatta (testabile in laboratorio), il diritto è una scienza umana che si esprime con il linguaggio, le leggi vanno quindi interpretate e applicate in base al contesto e abrogate (cioè annullate) se si verificano delle sovrapposizioni con altre leggi.</p>
<p>Le regole più generiche vengono fatte dal Parlamento (le regole più specifiche vengono delegate alle singole regioni) e i <strong>giudici</strong> hanno il ruolo di applicarle in modo imparziale.</p>
<p>Il giudice non può avere amicizie, conflitti o interessi con le parti prese in causa.</p>
<p>I provvedimenti finali di un giudice riguardo a un processo si chiamano <strong>sentenze</strong>. Tali decisioni vengono applicate dallo stato</p>
<p>Il diritto si divide in:</p>
<ul>
<li><strong>diritto pubblico</strong>: disciplina la formazione, l’organizzazione e l’attività dello Stato e degli enti pubblici, i quali agiscono in veste di pubblica autorità (es. il diritto costituzionale)</li>
<li><strong>diritto privato</strong>: regola i rapporti tra soggetti in posizione di parità, e quindi i rapporti tra privati (es. il diritto civile).</li>
</ul>
<h2 id="ordinamento-giuridico-italiano-1">Ordinamento giuridico italiano</h2>
<p><strong>L’ordinamento</strong>, cioè l’insieme di tutte le funzioni dello stato (giurisdizioni), è diviso in due principali giurisdizioni:</p>
<ul>
<li><strong>giurisdizione ordinaria</strong>: si occupa principalmente di questioni civili (giudice di pace e tribunale) e penali. È composta da:
<ul>
<li>Tribunali ordinari: giudicano in primo grado la maggior parte delle cause civili e penali</li>
<li>Corti d’Appello: giudicano in secondo grado le sentenze emesse dai tribunali</li>
<li>Corte di Cassazione: è l’organo supremo della giurisdizione ordinaria e assicura l’uniforme interpretazione della legge</li>
</ul>
</li>
<li><strong>giurisdizione amministrativa</strong>: ha il compito di accertare che la pubblica amministrazione non danneggi un diritto o un interesse legittimo del cittadino. Formato da tribunali amministrativi regionali (TAR) e il consiglio di stato.</li>
</ul>
<h2 id="corte-di-giustizia-dell’unione-europea">Corte di giustizia dell’unione europea</h2>
<p>La corte di giustizia dell’UE regola l’applicazione dei trattati dell’EU che sono stati concordati tra i vari stati membri. Le sue decisioni valgono per tutti e a livello gerarchico sono <strong>più importanti delle leggi dei singoli stati</strong>.</p>
<p>La corte di giustizia assicura che vengano rispettati:</p>
<ul>
<li><strong>Regolamenti</strong>: valgono come legge per tutti i paesi membri, i quali devono applicarle così come sono state decise dall’UE</li>
<li><strong>Direttive</strong>: insieme di regole che stabiliscono obiettivi che tutti gli stati membri devono raggiungere, ma lasciano agli stati la libertà di scegliere i mezzi per raggiungere tali obiettivi.</li>
</ul>
<h2 id="corte-costituzionale">Corte costituzionale</h2>
<p>I compiti della Corte costituzionale sono:</p>
<ul>
<li>verificare la conformità alla Costituzione delle leggi. (funzione più importante)</li>
<li>risolvere conflitti di attribuzione tra i poteri dello Stato, tra lo Stato e le regioni e tra le Regioni stesse</li>
<li>giudicare le accuse rivolte nei confronti del Presidente della Repubblica</li>
</ul>
<h1 id="principio-di-neutralità">Principio di neutralità</h1>
<p>Vediamo due importanti principi di neutralità molto discussi in ambito giuridico:</p>
<ul>
<li>Il <strong>concetto di neutralità tecnologica</strong> consiste nel garantire la non discriminazione tra particolari tecnologie e la non imposizione dell’uso di una particolare tecnologia rispetto alle altre.</li>
<li>Secondo il <strong>principio di neutralità della rete</strong> l’accesso ad Internet deve essere trattato in modo non discriminatorio, indipendentemente dal contenuto, dall’applicazione, dal servizio, dal terminale, nonché dal mittente e dal destinatario.</li>
</ul>
<p>Concentriamoci in particolare nella neutralità della rete.</p>
<p>Questo principio è spesso in dibattito perché da un lato è giusto trattare tutti allo stesso modo e all’interno di un rete i pacchetti dovrebbero avere la stessa priorità. Ma dall’altra parte può avere senso che se un cliente paga di più allora i suoi pacchetti viaggiano con più priorità, quasi sempre questa situazione accade.</p>
<p>Possiamo quindi dire che nella realtà il principio di neutralità è una situazione ideale teorica verso cui si tende, ma che difficilmente si raggiunge a pieno in quanto ci sono valide argomentazioni contro questo principio.</p>
<p>Ad esempio la <strong>concorrenza</strong> gioca un ruolo fondamentale sulla neutralità che dovrebbe avere la rete. La concorrenza favorisce il miglioramento del prodotto (<strong>sviluppo tecnologico</strong>) e abbattimento dei costi, si creano quindi dei servizi ritenuti migliori di altri e quindi non si è più tutti uguali.</p>
<p>In conclusione, questi due concetti di neutralità sono solo dei <strong>principi</strong>, di conseguenza <strong>non viene imposto a nessuno di rispettarli</strong>, vengono però presi in considerazione quando l’UE e i singoli stati devono prendere delle decisioni quando si creano o modificano le leggi.</p>
<h1 id="documenti-informatici">Documenti informatici</h1>
<p>Un <strong>documento</strong> è una rappresentazione, stabile ed immutabile nel tempo e nello spazio, di fatti e attività.</p>
<p>Per molti anni la carta è stato il mezzo principale per realizzare documenti, infatti soddisfava le caratteristiche richieste dai documenti, come la stabilità e l’immodificabilità del contenuto, permetteva la conservazione e la circolazione.</p>
<p>L’autenticità dei documenti cartacei avveniva tramite firma scritta e coinvolgimento di un notaio che testimoniava (negli atti pubblici scrive lui stesso il documento)</p>
<p>L’evoluzione tecnologica ci ha portato dei modi più efficienti per creare e gestire documenti, diventando quindi <strong>documenti informatici</strong>.</p>
<p>Definiamo <strong>documento informatico</strong> come: il documento elettronico che contiene la rappresentazione informatica di atti, fatti o dati giuridicamente rilevanti.</p>
<p>in altre parole: qualsiasi contenuto conservato in forma elettronica, in particolare testo<br>
o registrazione sonora, visiva o audiovisiva.</p>
<p>Per essere valido a livello giuridico un documento deve essere firmato in qualche modo,</p>
<p>questo si fa al fine di garantire <strong>sicurezza, integrità, immodificabilità e il riconoscimento dell’autore.</strong></p>
<h2 id="le-firme-elettroniche">Le firme elettroniche</h2>
<p>Le firme elettroniche sono un meccanismo informatico che marca un documento come firmato, cioè si certifica la paternità del contenuto.</p>
<p>Le firme elettroniche:</p>
<ul>
<li>possono essere di vari tipi, con vari livelli di affidabilità</li>
<li>vengono apposte con particolari dispositivi tecnologici</li>
<li>possono essere apposte solo se si possiedono dei certificati validi.</li>
</ul>
<h3 id="tipi-di-firma-elettronica">Tipi di firma elettronica</h3>
<ul>
<li>
<p>una <strong>firma elettronica debole</strong>: può essere creata utilizzando dati elettronici in modo generico o connessi logicamente ad altri dati elettronici e utilizzati dal firmatario per firmare (ad esempio la firma stampata sul fondo del documento)</p>
</li>
<li>
<p>una <strong>firma elettronica avanzata</strong>:</p>
<p>È un tipo di firma più evoluta che è connessa unicamente al firmatario, viene creata mediante dati che il firmatario può utilizzare sotto il suo esclusivo controllo e consentire l’identificazione di<br>
ogni successiva modifica al documento (ad esempio la firma <em>grafometrica</em> fatta su delle tavolette particolari che registrano dati come la pressione, velocità, inclinazione del tratto).</p>
</li>
<li>
<p>una <strong>firma elettronica qualificata (firma digitale):</strong> È una firma elettronica avanzata generata da un dispositivo apposito (hardware o software).</p>
<p>Le firme elettroniche qualificate sono accompagnate da un certificato (emesso da enti certificati) che collega i dati di convalida a una persona fisica.</p>
<p>Il proprietario del dispositivo è responsabile di tutto ciò che viene firmato con tale dispositivo (anche quando la firma avviene a sua insaputa)</p>
</li>
</ul>
<h2 id="posta-elettronica-certificata">Posta elettronica certificata</h2>
<p>L’autenticità del mittente nelle classiche email generalmente non è garantita.</p>
<p>La PEC è un indirizzo di <strong>posta elettronica certificata</strong>, che garantisce l’associazione fra il titolare del servizio e la relativa casella di posta elettronica certificata.</p>
<p>La PEC è un sistema di trasporto di documenti informatici che offre, rispetto alla normale e-mail, la garanzia di sapere se la <strong>consegna</strong> <strong>dei messaggi al destinatario è avvenuta con successo</strong>, tramite delle notifiche che hanno <strong>valore legale</strong>.</p>
<p>Nota che la PEC notifica se il messaggio ha raggiunto il server di posta del destinatario, non la effettiva lettura del messaggio da parte del destinatario.</p>
<p>La PEC è un servizio utilizzato, al momento, solo in Italia, negli ultimi anni l’Europa si è mossa per creare un sistema simile chiamato REM (<em>Registered Electronic Mail</em>).</p>
<p>La comunicazione migliore avviene tra indirizzi PEC, ma, seppur con poco senso, è comunque possibile una comunicazione tra PEC e email ordinaria ma con situazioni particolari:</p>
<ul>
<li>Una email ordinaria può arrivare ad un indirizzo PEC solo se il possessore della PEC abilitata questa possibilità</li>
<li>Una email PEC verso un indirizzo ordinario può avvenire, ma il mittente non riceverà la notifica di avvenuta consegna.</li>
</ul>
<p>In ogni caso una comunicazione tra PEC e non PEC non acquisisce nessuna validità legale.</p>
<p>Abbiamo quindi che l’accoppiata: firma digitale + PEC ci permette di assicurarci circa <strong>l’autenticità del contenuto</strong> e del <strong>mittente</strong>.</p>
<h2 id="domicilio-digitale">Domicilio digitale</h2>
<p>Il domicilio digitale è un indirizzo di posta elettronica certificata (PEC) inserito in un particolare registro che viene utilizzato per le comunicazioni legali (cause legali, comunicazioni dalla agenzia delle entrate, ecc…). Queste comunicazione hanno la stessa validità delle <strong>raccomandate con ricevuta di ritorno</strong>.</p>
<p>Nei <strong>registri</strong> sono segnate le assegnazioni, le modifiche e le cessazioni dei domicili digitali.</p>
<p>Sono obbligati ad avere un domicilio digitale le pubbliche amministrazioni, le imprese e i professionisti iscritti agli albi professionali (ad esempio avvocati e commercialisti).</p>
<p>Anche i privati hanno la possibilità di creare il proprio domicilio digitale, anche se al giorno d’oggi non presenta molti vantaggi.</p>
<h2 id="digital-divide">Digital divide</h2>
<p>Con il rapido avanzamento tecnologico, una gran fetta di popolazione (specialmente quella più anziana) rischia di rimanere tagliata fuori dall’accesso a servizi importanti, che diventano accessibili esclusivamente mediante mezzi tecnologici.</p>
<p>D’altra parte anche i funzionari della pubblica amministrazione rischiano di non essere efficienti se non sono istruiti ad utilizzare i mezzi tecnologici in modo appropriato.</p>
<p>In generale indica con <em>digital divide</em> il divario tra le competenze digitali tra le persone.</p>
<p>Si divide in 3 livelli:</p>
<ol>
<li><strong>digital divide di primo livello</strong>: la distribuzione non uniforme delle tecnologie dell’informazione<br>
e della comunicazione (TIC) nella società.</li>
<li><strong>digital divide di secondo livello</strong>: indica l’esclusione generata dal mancato possesso delle specifiche competenze necessarie ad usare queste tecnologie (alfabetizzazione informatica).</li>
<li><strong>digital divide di terzo livello</strong>: riguarda invece le disparità nei rendimenti derivanti dall’uso di Internet tra utenti con profili simili (ad esempio della stessa area, chi sfrutta internet può guadagnare di più di chi non lo usa).</li>
</ol>
<h1 id="monete-virtuali">Monete virtuali</h1>
<p>Con l’avvento dell’informatica la circolazione di moneta fisica sta calando sempre di più, in cambio si utilizzano mezzi tecnologici alternativi.</p>
<p>Ad esempio possiamo realizzare pagamenti di moneta elettronica attraverso: <strong>carte di credito, carte di debito (prepagate) e bancomat</strong>, le quali utilizzano (tramite la carta elettronica e un POS/bancomat) un segnale elettronico per mandare una richiesta di pagamento alla banca.</p>
<p>Gli aspetti fondamentali della moneta elettronica sono la <strong>gestione da parte di una banca</strong> e il <strong>rimborso della moneta elettronica</strong>: i soldi dati alla banca devono essere rimborsabili al detentore in ogni momento.</p>
<h2 id="criptovalute">Criptovalute</h2>
<p>Le criptovalute sono delle monete virtuali basate sul meccanismo della blockchain.</p>
<p>Sono un bene digitale rappresentato da monete create sulla rete che le persone accettano come strumento di pagamento esclusivamente sulla base della fiducia.</p>
<p>L’esempio più conosciuto è il <strong>Bitcoin</strong>.</p>
<p>Tra le principali differenza rispetto alla moneta classica abbiamo:</p>
<ul>
<li>L’assenza di un’autorità centrale che emette criptovalute. Esse sono generate grazie ad un complesso procedimento informatico, chiamato <em>mining</em></li>
<li>Per come funziona la blockchain le transazioni sono raggruppate in blocchi e questi sono uniti cronologicamente formando una catena. Complessi algoritmi matematici garantiscono l’integrità e la sicurezza dei dati.</li>
<li>l’assenza di una banca provoca l’assenza di rimborso certo della moneta, tutto si basa esclusivamente sulla fiducia</li>
<li>la continua e forte oscillazione del suo valore</li>
</ul>
<h2 id="blockchain">Blockchain</h2>
<p><strong>blockchain</strong> è un registro decentralizzato e criptato in cui è possibile registrare transazioni o interazioni che possono riguardare diversi campi dell’attività umana.</p>
<p>Essa può essere usata per esprimere preferenze elettorali; per provare che un documento esisteva in un dato momento; per conoscere i trasferimenti della proprietà di un certo bene immobile, per gestire le risorse umane; per creare criptovalute; e altro ancora</p>
<h1 id="privacy">Privacy</h1>
<p>La privacy è un concetto recente, soprattutto nella disciplina del diritto in quanto è strettamente legato alla tecnologia.</p>
<p>L’Unione Europea ha emesso un regolamento (GDPR) che detta i meccanismi di protezione della vita privata degli individui con particolare attenzione al trattamento dei dati personali.</p>
<p>Inoltre per l’unione europea mette la protezione al trattamento dei dati personali delle persone tra i diritti fondamentali.</p>
<p>Vediamo alcune definizioni importanti:</p>
<ul>
<li><strong>Dato personale</strong>: si intende qualsiasi informazione riguardante una persona fisica identificata o identificabile.</li>
<li><strong>Trattamento dei dati personali</strong>: con “trattamento” si considerano moltissime operazioni relative al dato personale, tra cui: la raccolta, l’organizzazione, la modifica, l’uso, la diffusione, la conservazione, la cancellazione e la distruzione.</li>
<li>Il trattamento dei dati è lecito in varie situazioni, ma la più importante è che <strong>l’interessato ha espresso il consenso</strong> al trattamento dei propri dati personali per una o più specifiche finalità;</li>
</ul>
<p>I soggetti che fanno parte del trattamento dei dati sono:</p>
<ul>
<li><strong>L’interessato</strong>: l’interessato ha espresso il consenso al trattamento dei propri dati personali per una o più specifiche finalità;</li>
<li><strong>Titolare del trattamento</strong>: ovvero la persona fisica o giuridica, l’autorità pubblica, il servizio o altro organismo che, singolarmente o insieme ad altri, determina le finalità e i mezzi del trattamento di dati personali;</li>
<li><strong>Responsabile del trattamento</strong>: ovvero la persona fisica o giuridica, l’autorità pubblica, il servizio o altro organismo che tratta dati personali per conto del titolare del trattamento;</li>
<li><strong>Destinatario</strong>: ossia la persona fisica o giuridica, l’autorità pubblica, il servizio o un altro organismo che riceve i dati personali dell’interessato.</li>
</ul>
<h2 id="diritto-all’oblio">Diritto all’oblio</h2>
<p>Il diritto all’oblio permette all’interessato di non vedere pubblicate alcune notizie relative a vicende, già legittimamente pubblicate, rispetto all’accadimento di fatti per cui è trascorso un notevole lasso di tempo.</p>
<p>Ciò viene realizzato attraverso la deindicizzazione di fatti obsoleti dai motori di ricerca e dai giornali generalisti.</p>
<p>Con l’avvento di internet diventa difficile applicare questo diritto, quindi non solo viene inteso come diritto ad essere dimenticati ma come diritto di contestualizzazione degli avvenimenti passati.</p>
<h1 id="il-commercio-elettronico">Il commercio elettronico</h1>
<p>Con <strong>commercio elettronico</strong> si intende l’acquisto di beni e servizi tramite l’uso di reti informatiche.</p>
<p>Le regole per la negoziazione “a distanza” (online, telefonica, ecc…) tra un consumatore ed un professionista sono nel <strong>codice di consumo</strong> (in particolare per quanto riguarda la tutela del consumatore).</p>
<ul>
<li>Il <strong>consumatore</strong> è colui che acquista beni e servizi per la sua vita quotidiana e non lavorativa.</li>
<li>Il <strong>professionista</strong> è chi immette sul mercato beni e servizi per ottenere un ricavo.</li>
</ul>
<p>In particolare il codice di consumo riconosce al consumatore alcuni diritti specifici come:</p>
<ul>
<li><strong>diritto al recesso</strong>: il consumatore ha diritto di recedere dal contratto, senza alcuna penalità e senza specificarne il motivo.</li>
<li>diritto ad ottenere informazioni chiare sul bene o servizio</li>
<li>diritto di ricevere la conferma del contratto su un mezzo durevole (non modificabile)</li>
<li>diritto di non ricevere beni o servizi senza una ordinazione</li>
<li>diritto ad affrontare le controversie civili legate all’applicazione di una<br>
normativa specifica, dal giudice del luogo di residenza o domicilio del<br>
consumatore</li>
</ul>
<p>Sono inoltre sanzionate le pubblicità ingannevoli e aggressive (pubblicità insistenti a venderti il proprio prodotto)</p>
<h1 id="servizi-digitali">Servizi digitali</h1>
<p>Dalla diffusione del commercio a distanza oltre all’acquisto di beni, c’è la <strong>vendita di servizi digitali o beni connessi fortemente a servizi digitali</strong>.</p>
<p>I servizi digitali permettono agli utenti di comunicare, fare shopping, ordinare cibo, trovare informazioni, guardare film, ascoltare musica e altro ancora.</p>
<p>Questi servizi vengono offerti in cambio di moneta, rappresentazione digitale del valore (criptovalute) o fornendo dati personali.</p>
<p>Oltre al Codice del consumo ci sono due regolamenti europei che regolano i servizi digitali.</p>
<p>Sono esonerati da questi regolamenti categorie come <strong>internet provider</strong> e il mondo <strong>open source.</strong></p>
<h2 id="digital-services-act">Digital services act</h2>
<p>Il <strong>Digital service act</strong> è il regolamento europeo che regola i servizi digitali.</p>
<p>Questo regolamento ha l’obiettivo di contribuire al corretto funzionamento del mercato interno, e<br>
garantire un ambiente online sicuro, prevedibile e affidabile.</p>
<p>Per garantire questi obiettivi, viene ritenuto contenuto illecito tutto ciò che è <strong>illecito anche nel mondo offline.</strong></p>
<p>Aspetti principali:</p>
<ul>
<li>I <strong>destinatari</strong> di questo regolamento sono i <strong>fornitori di piattaforme online di dimensioni molto grandi</strong> e di <strong>motori di ricerca online di dimensioni molto grandi</strong>, cioè che hanno un numero medio mensile di utenti attivi nell’UE pari o superiore a 45 milioni.</li>
<li><strong>Disciplina</strong> la responsabilità del fornitore di piattaforme online.</li>
<li>L’<strong>esigenza a cui fa fronte</strong> è <strong>analizzare i potenziali rischi dei servizi</strong> nuovi e innovativi in capo ai destinatari dei servizi intermediari. Tali servizi sono diventati una componente significativa dell’economia dell’Unione europea e della vita quotidiana</li>
<li>Le <strong>autorità</strong> che si occupano dell’accertamento delle relative responsabilità sono:
<ul>
<li>le autorità nazionali (per l’Italia, è l’Autorità per le Garanzie nelle Comunicazioni)</li>
<li>il Comitato europeo per i servizi digitali</li>
<li>la Commissione europea.</li>
</ul>
</li>
</ul>
<p>Esistono tre tipi di servizi offerti dalle piattaforme:</p>
<ul>
<li><strong>Semplice trasporto</strong>: consiste nel trasmettere, su una rete di comunicazione, informazioni fornite da un destinatario del servizio o nel fornire accesso a una rete di comunicazione.</li>
<li><strong>Memorizzazione temporanea</strong>: esso consiste nel trasmettere, su una rete di comunicazione, informazioni fornite dal destinatario del servizio, che comporta la memorizzazione automatica, intermedia e temporanea di tali informazioni effettuata al solo scopo di rendere più efficiente il successivo inoltro delle informazioni ad altri destinatari.</li>
<li><strong>Memorizzazione delle informazioni</strong>: consiste nel memorizzare informazioni fornite da un destinatario del servizio su richiesta dello stesso.</li>
</ul>
<p>In tutti e tre i casi il tema è quello della <strong>responsabilità della piattaforma</strong>, a livello generale la piattaforma non risponde di eventuali contenuti illeciti e non c’è l’obbligo di avere una sorveglianza e un accertamento dei fatti.</p>
<p>Nel <strong>terzo caso</strong> che è il servizio più diffuso, la piattaforma non è responsabile a condizione che:</p>
<ul>
<li>non sia effettivamente a conoscenza delle attività o dei contenuti illegali.</li>
<li>non appena venga a conoscenza di attività o contenuti illegali, agisca immediatamente per rimuovere i contenuti illegali o per disabilitarne l’accesso.</li>
</ul>
<p>Indipendentemente dal fatto che la piattaforma adotti un sistema automatico o umano di controllo dei contenuti, essa non è responsabile se qualcosa dovesse sfuggire al controllo.</p>
<h3 id="obbligo-all’aggiornamento">Obbligo all’aggiornamento</h3>
<p>Il professionista è obbligato a tenere informato il consumatore sugli aggiornamenti e a fornirglieli gratuitamente.</p>
<p>D’altra parte se il consumatore non installa gli aggiornamenti entro un tempo ragionevole il professionista non è responsabile di eventuali difetti derivati unicamente dalla mancanza di aggiornamento.</p>
<h1 id="contratto-nei-social-network">Contratto nei social network</h1>
<p>Quando ci iscriviamo ad un social network stiamo stipulando un <strong>contratto</strong>.</p>
<p>Nel mondo giuridico con <strong>contratto</strong> si intende: accordo di due o più parti per costituire, regolare o estinguere tra loro un rapporto giuridico patrimoniale.</p>
<p>Il rapporto patrimoniale nel caso dei social network spesso è la <strong>profilazione tramite dati personali.</strong> In cambio viene permesso all’utente di usare la piattaforma.</p>
<p>Il contratto non deve necessariamente essere un documento scritto, è obbligatorio che lo sia in alcuni casi (ad esempio in ambito immobiliare) ma in altri è “trasparente” in quanto viene fatto a voce (acquisto di un biglietto, fare la spesa, acquistare alle macchinette automatiche).</p>
<p>Il contratto nei social network non è regolato dal codice civile, per cui viene detto <strong>contratto atipico</strong>.</p>
<p>Dato che non è regolato ciò che ha rilevanza sono solo le <strong>clausole del contratto</strong> (fintanto che non si va nell’illecito)</p>
<p>Se siamo consumatori e quindi utilizziamo social network per la vita quotidiana, siamo protetti da varie norme europee presenti nel codice del consumo.</p>
<h1 id="intelligenza-artificiale">Intelligenza artificiale</h1>
<p>Nel 2017 il parlamento europeo ha emanato la Risoluzione del Parlamento europeo del 16 febbraio 2017 (“Norme di diritto civile sulla robotica”).</p>
<p>Si tratta di un insieme di raccomandazioni (quindi non sono norme vincolanti) riguardanti la robotica, in particolare vediamo un punto:</p>
<ol>
<li>
<p>considerando che le leggi di Asimov devono essere considerate come rivolte ai progettisti, ai fabbricanti e agli utilizzatori di robot, compresi i robot con capacità di autonomia e di autoapprendimento integrate, dal momento che tali leggi non possono essere convertite in codice macchina</p>
<p>In breve le leggi di Asimov citano:</p>
<ul>
<li>Un robot non può recar danno a un essere umano né può permettere che, a causa del proprio mancato intervento, un essere umano riceva danno.</li>
<li>Un robot deve obbedire agli ordini impartiti dagli esseri umani, purché tali ordini non contravvengano alla Prima Legge.</li>
<li>Un robot deve proteggere la propria esistenza, purché questa autodifesa non contrasti con la Prima o con la Seconda Legge.</li>
</ul>
</li>
</ol>
<p>Se al posto della robotica, ci sostituiamo l’intelligenza artificiale, risulta essere molto attuale.</p>
<p>Definiamo:</p>
<ul>
<li><strong>Dato</strong>: è un fatto o osservazione verificabile, descrivibile con simboli</li>
<li><strong>Informazione</strong>: collezione di dati a cui è associato un <strong>significato</strong></li>
<li><strong>Coscienza</strong>: informazione a cui è associato un <strong>contesto</strong></li>
<li><strong>Saggezza</strong>: coscienza a cui è associato un <strong>giudizio</strong></li>
</ul>
<p>L’IA sta nel livello di saggezza.</p>
<p>I precedenti punti al giorno d’oggi, in Europa sono regolati dal GDPR e dall’AI act.</p>
<p>Regolare l’ambito dell’intelligenza artificiale è molto complesso sia per la sua complessità tecnica sia per i rapidi cambiamenti che sta subendo in poco tempo.</p>
<p>Il training è una parte fondamentale per realizzare una IA che funziona bene, è quindi necessario avere dei dataset di qualità per evitare errori e bias, ma sui dataset usati nel training spesso non c’è trasparenza e ci possono essere problemi di privacy.</p>
<p>Quando l’IA deve prendere delle decisioni vitali come dovrebbe decidere (classico problema del carrello ferroviario)? A chi si dovrebbe attribuire la colpa per un errore commesso dall’IA? per decisioni automatizzate importanti ci dovrebbe sempre essere un controllo umano.</p>
<h2 id="regolamento-europeo">Regolamento europeo</h2>
<p>Ad inizio 2025 entrerà in vigore un regolamento europeo che stabilisce delle regole sull’intelligenza artificiale <a href="https://eur-lex.europa.eu/legal-content/IT/TXT/HTML/?uri=OJ:L_202401689">testo regolamento EU</a>.</p>
<p>Questo regolamento è molto grande ma vediamo alcuni punti:</p>
<ul>
<li>“Lo scopo del presente regolamento è migliorare il funzionamento del mercato interno istituendo un quadro giuridico uniforme in particolare per quanto riguarda lo sviluppo, l’immissione sul mercato, la messa in servizio e l’uso di sistemi di intelligenza artificiale (sistemi di IA) in conformità dei valori dell’Unione.”</li>
<li>viene data una definizione molto generale di IA: “L’IA consiste in una famiglia di tecnologie in rapida evoluzione che contribuisce al conseguimento di un’ampia gamma di benefici a livello economico, ambientale e sociale nell’intero spettro delle attività industriali e sociali.”</li>
</ul>
<p>Un importante focus del regolamento riguarda i <strong>rischi</strong>, che coinvolgono gli <strong>attori</strong> (i creatori delle IA) e i <strong>deployer</strong> (utilizzatori delle IA).</p>
<p>Intendiamo con <strong>uso proprio</strong> di una IA tutto ciò che è conforme al diritto. Tutto il resto è ritenuto essere un <strong>uso improprio</strong> (per fare reati).</p>
<p>L’uso dell’AI è <strong>vietato</strong> in ambiti con lo scopo generale di garantire la libertà dei cittadini, ad esempio abbiamo i seguenti contesti in cui è vietato l’uso dell’IA:</p>
<ul>
<li>Tecniche subliminali che agiscono senza che una persona ne sia consapevole o tecniche volutamente manipolative o ingannevoli aventi lo scopo o l’effetto di distorcere materialmente il comportamento di una persona.</li>
<li>Tecniche che sfruttano le vulnerabilità di una persona fisica dovute all’età, alla disabilità o a una specifica situazione sociale o economica, con l’obiettivo o l’effetto di distorcere materialmente il comportamento di tale persona</li>
<li>Valutazione o la classificazione delle persone fisiche per un determinato periodo di tempo sulla base del loro comportamento sociale o di caratteristiche personali o della personalità.</li>
<li>Valutazioni del rischio relativo a persone al fine di valutare o prevedere il rischio che una persona commetta un reato, unicamente sulla base della profilazione di una persona o della valutazione dei tratti e delle caratteristiche della personalità</li>
<li>Riconoscimento facciale mediante scraping non mirato di immagini facciali da internet o da filmati di telecamere a circuito chiuso</li>
<li>Inferire le emozioni di una persona fisica nell’ambito del luogo di lavoro e degli istituti di istruzione, tranne laddove l’uso del sistema di IA sia per motivi medici o di sicurezza;</li>
<li>L’uso di sistemi di categorizzazione biometrica che classificano individualmente le persone fisiche sulla base dei loro dati biometrici per trarre deduzioni o inferenze in merito a razza, opinioni politiche, appartenenza sindacale, convinzioni religiose o filosofiche, vita sessuale o orientamento sessuale</li>
</ul>
<h2 id="sistemi-di-ia-ad-alto-rischio">Sistemi di IA ad alto rischio</h2>
<p>Con <strong>alto rischio</strong> possiamo intendere combinazione di alte probabilità del verificarsi di un danno e la gravità del danno stesso quando il sistema IA viene utilizzato in ambito di <strong>sicurezza di un prodotto, la salute e i diritti delle persone</strong>.</p>
<p>Il <strong>sistema di gestione dei rischi</strong> è inteso come un processo iterativo continuo pianificato ed eseguito nel corso dell’intero ciclo di vita di un sistema di IA ad alto rischio. Esso deve essere in grado di</p>
<ol>
<li>identificazione e analisi dei rischi noti e ragionevolmente prevedibili che il sistema di IA ad alto rischio può porre per la salute, la sicurezza e i diritti fondamentali</li>
<li>Stimare e valutare i rischi che possono emergere quando il sistema di IA ad alto rischio è usato in modo conforme alla sua finalità prevista e in condizioni di uso improprio ragionevolmente prevedibile</li>
<li>Adottare misure di gestione dei rischi opportune e mirate intese ad affrontare i rischi individuati</li>
</ol>
<p>Nota: i rischi riguardano solo quelli che possono essere ragionevolmente attenuati o eliminati attraverso lo sviluppo o la progettazione del sistema di IA ad alto rischio.</p>
<p>Al fine di eliminare o ridurre i rischi connessi all’uso del sistema di IA ad alto rischio, il training dell’IA deve essere fatto con dati di qualità. Inoltre l’IA deve tenere in considerazione il livello di competenza dell’utilizzatore medio e il contesto in cui viene utilizzata.</p>
<p>D’altra parte l’utilizzatore deve avere delle competenze sufficienti per giudicare l’operato dell’IA.</p>
<h1 id="reati">Reati</h1>
<p>Innanzitutto è utile capire cosa succede quando si viola una norma: a livello generale si può dire che ognuno può fare ciò che vuole a meno che non ci sia un divieto, ma la risposta più precisa è che dipende si siamo nel campo del <strong>diritto privato</strong> o del <strong>diritto pubblico</strong>.</p>
<p>Il <strong>diritto privato</strong> regola i rapporti tra persone nella propria vita e con i propri affari (ad esempio i contratti, oppure un incidente). Abbiamo le seguenti caratteristiche nel diritto privato:</p>
<ul>
<li>non c’è un giudice che decide la sanzione</li>
<li>non si rischia il carcere</li>
<li>Comprende le <strong>sanzioni civili</strong>, che possono consistere in obblighi risarcitori, come il pagamento di danni o la restituzione di beni, al fine di riportare una situazione nello stato precedente alla violazione.</li>
</ul>
<p>Il <strong>diritto pubblico</strong> regola i rapporti tra lo Stato e i cittadini, e tra gli organi dello Stato. La sua caratteristica principale è l’interesse pubblico.</p>
<p>Abbiamo le seguenti caratteristiche nel diritto pubblico:</p>
<ul>
<li>Le sanzioni si dividono in due principali campi:
<ul>
<li>sanzioni penali:
<ul>
<li>derivano da illeciti che prendono il nome di <strong>reati</strong></li>
<li>si rischia la reclusione o l’arresto</li>
<li>ci sono sanzioni economiche che prendono il nome di multa e ammenda</li>
<li>la sanzione viene decisa da un giudice</li>
<li>la sanzione è attribuita sia che si commetta l’illecito volontariamente (reato doloso) sia che sia stato non volontario (reato colposo)</li>
</ul>
</li>
<li>sanzioni amministrative:
<ul>
<li>non si rischia il carcere</li>
<li>ci sono sanzioni economiche</li>
<li>la sanzione viene decisa da un’autorità amministrativa (sindaco, prefetto ecc.)</li>
<li>la sanzione è attribuita sia che si commetta l’illecito volontariamente sia che sia stato non volontario</li>
</ul>
</li>
</ul>
</li>
</ul>
<h2 id="reati-1">Reati</h2>
<p>Il termine <strong>reato</strong> ci si riferisce a un illecito penale suddiviso in:</p>
<ul>
<li><strong>delitti</strong>, più gravi che prevedono:
<ul>
<li>reclusione (pochi giorni fino a molti anni), include anche l’ergastolo</li>
<li>multa</li>
</ul>
</li>
<li><strong>contravvenzioni</strong>, meno gravi. che prevedono:
<ul>
<li>arresto (pochi giorni fino a 3 anni)</li>
<li>ammenda</li>
</ul>
</li>
</ul>
<p>I reati sono regolati dal <strong>codice penale</strong>.</p>
<p>Per i reati la Costituzione prevede che:</p>
<ul>
<li><strong>Responsabilità personale</strong>: Ognuno risponde solo dei propri comportamenti.</li>
<li><strong>Irretroattività</strong>: La legge penale per essere applicata deve essere emanata prima del fatto da punire.</li>
<li><strong>Presunzione di non colpevolezza</strong>: Fino alla sentenza definitiva, si presume l’innocenza della parte accusata.</li>
<li><strong>Diritto alla difesa</strong>: le parti prese in causa devono essere difese da un avvocato</li>
</ul>
<p>Quando il reato è perseguibile “<strong>a querela</strong>”, significa che è necessario che la parte offesa chieda al pubblico ministero, entro tre mesi dal fatto, di attivarsi. Senza querela tempestiva non si può procedere. Negli altri casi il reato è perseguito d’ufficio, ovvero il pubblico ministero che abbia notizia del fatto (ad esempio a seguito di denuncia fatta da un privato o da un pubblico ufficiale) ha l’obbligo di agire contro chi ritenga colpevole del fatto.</p>
<p>La querela si può rimuovere con un pagamento verso chi l’ha emessa.</p>
<h2 id="reati-informatici">Reati informatici</h2>
<p>In ambito di <strong>reati informatici</strong> citiamo:</p>
<ul>
<li>Introdursi abusivamente in un sistema informato altrui</li>
<li>Falsificare la propria identità al certificatore di firma elettronica</li>
<li>Diffusione di apparecchiature, dispositivi o programmi informatici diretti a danneggiare o interrompere un sistema informatico o telematico</li>
<li>Detenzione e diffusione abusiva di codici di accesso a sistemi informatici o telematici</li>
<li>Intercettazione, impedimento o interruzione illecita di comunicazioni informatiche o telematiche</li>
<li>Rivelazione del contenuto di documenti segreti</li>
<li>Cyberbullismo</li>
<li>infrangimento del diritto d’autore</li>
<li>utilizzo indebito (senza esserne titolare) di strumenti di pagamento</li>
</ul>
<h1 id="diritto-d’autore">Diritto d’autore</h1>
<p>Un ramo del diritto si occupa di <strong>proteggere le idee</strong> (proprietà intellettuale) <strong>degli autori</strong>.</p>
<p>Il diritto d’autore protegge praticamente qualsiasi cosa di creativo: musica, il cinema, la letteratura, ma anche i <strong>software</strong>.</p>
<p>Il motivo principale per cui è necessario proteggere chi crea qualcosa è che se venisse sfruttato non si avrebbero più persone spronate a creare e l’avanzamento sociale e scientifico non si svilupperebbe.</p>
<p>Il diritto d’autore fornisce due tipi di protezione:</p>
<ul>
<li>Il <strong>diritto morale</strong> è il diritto che ha l’autore di rendere pubblica la sua opera, di vietare che sia resa pubblica, di vietare di modificarla (attribuendo le modifiche all’autore) e di essere riconosciuto come autore della stessa. Questo diritto vale per tutta la vita e alla sua morte spetta ai suoi discendenti, e non si può vendere.</li>
<li>Il <strong>diritto patrimoniale</strong> è il diritto di utilizzare la propria opera e di farne tutto il guadagno che quell’opera consegue, questo si estingue dopo 70 anni dalla morte dell’autore.</li>
</ul>
<p>Nota: I diritti patrimoniali si possono cedere ad enti che si occupano della distribuzione. Con la prima vendita di un opera, i diritti di autore si esauriscono</p>
<p>Nell’informatica non si acquistano i software ma delle <strong>licenze d’uso</strong>. Questo viene fatto perché altrimenti gli autori sarebbero obbligati a fornirci anche il codice sorgente. Con la licenza d’uso siamo in grado di utilizzarlo ma non di apprendere tutti i suoi contenuti. Tutti gli eventuali errori che si presentano sono quindi gestiti dal <strong>proprietario</strong>.</p>
<h2 id="i-marchi-registrati">I marchi registrati</h2>
<p>Il <strong>marchio registrato</strong> è un segno distintivo che, a seguito di deposito e successiva concessione da parte di un ente governativo preposto, gode di una particolare tutela giuridica nei confronti di terzi. Registrare un marchio significa ottenere il diritto di utilizzo esclusivo.</p>
<h3 id="violazioni-dei-marchi">Violazioni dei marchi:</h3>
<ul>
<li><strong>Contraffazione</strong>: è la copia illecita di un marchio, che causa un danno grave all’azienda titolare.</li>
<li><strong>Confusione</strong>: quando il marchio assomiglia eccessivamente a un altro (per esempio nel disegno), generando confusione nei consumatori.</li>
</ul>
<p>I marchi sono protetti dal <strong>diritto di proprietà industriale</strong> e tale protezione si ottiene registrandoli presso l’Ufficio Italiano Brevetti e Marchi (UIBM).</p>
<h2 id="il-nome-di-dominio">Il nome di dominio</h2>
<p>Il nome di dominio è un indirizzo IP tradotto in parole, utilizzato per identificare un sito web. È considerato un tipo di marchio e può essere soggetto a violazioni simili. In questo ambito, troviamo i fenomeni del <strong>cybersquatting</strong> e del <strong>typosquatting</strong>.</p>
<h3 id="violazioni-dei-nomi-di-dominio">Violazioni dei nomi di dominio:</h3>
<ul>
<li><strong>Cybersquatting</strong>: appropriazione di nomi di dominio corrispondenti a marchi commerciali altrui o a nomi di persone famose, con l’obiettivo di ottenere un guadagno.</li>
<li><strong>Typosquatting</strong>: sfruttamento di errori di battitura per reindirizzare l’utente a un sito diverso da quello desiderato.</li>
</ul>
<h1 id="telecomunicazioni">Telecomunicazioni</h1>
<p>I <strong>principi generali del diritto</strong> rappresentano norme di fondo, riconosciute come universali o di ampio consenso, che guidano l’interpretazione e l’applicazione del diritto stesso. Hanno la principale funzione di essere <strong>Colmativi</strong>, cioè intervengono laddove manca una norma specifica.</p>
<p>In ambito delle <strong>telecomunicazioni</strong>, i principi generali del diritto sono importanti per garantire un equilibrio tra la veloce innovazione tecnologica e la tutela dei diritti fondamentali degli utenti, operatori, e dell’intero sistema.</p>
<p>Le pubbliche amministrazioni usano come riferimento il <strong>Ministero</strong>, una struttura burocratica amministrativa che possiede le funzioni che gli vengono attribuite dalle leggi e risponde ad un organo politico, il <strong>ministro</strong>.</p>
<p>Per evitare che diverse idee politiche influenzino il corretto funzionamento del ministero, in Italia esistono delle <strong>autorità amministrative indipendenti</strong> che non rispondono ai ministri. Degli esempi sono AGCM (Autorità garante della concorrenza e del mercato), CONSOB (Commissione nazionale per le società e la borsa), e per quanto riguarda le telecomunicazioni abbiamo <strong>AGCOM</strong> (<strong>Autorità per le garanzie nelle comunicazioni</strong>)</p>
<p>Tra le funzioni della <strong>AGCOM</strong> abbiamo che:</p>
<ul>
<li>Supervisiona il mercato delle telecomunicazioni (telefonia fissa e mobile, Internet) per garantire <strong>concorrenza leale.</strong></li>
<li>Stabilisce condizioni di accesso alle infrastrutture di rete.</li>
<li>Promuove il principio di neutralità della rete, secondo cui tutto il traffico Internet deve essere trattato allo stesso modo, senza discriminazioni.</li>
</ul>
<p>Abbiamo poi il <strong>Codice delle comunicazioni elettroniche</strong> che si occupa delle forme di comunicazione, reti e servizi di comunicazione elettronica ad uso pubblico, ivi comprese le reti utilizzate per la diffusione circolare di programmi sonori e televisivi e le reti della televisione via cavo.</p>
<p>In fine abbiamo il <strong>Testo unico dei servizi di media audiovisivi e radiofonici</strong> che stabilisce:</p>
<ul>
<li>i principi generali per la fornitura di servizi digitali audiovisivi e radiofonici, inclusi i servizi di piattaforme per la condivisione di video, tenendo conto di tutte le forme di comunicazione (come le comunicazioni elettroniche, l’editoria digitale e Internet) e delle evoluzioni tecnologiche e di mercato;</li>
<li>le disposizioni relative ai servizi audiovisivi e radiofonici, inclusi i programmi a accesso condizionato e i servizi interattivi associati, su ogni tipo di piattaforma, comprese le comunicazioni commerciali e i servizi per la condivisione di video e audio.</li>
</ul>
<p>Con <strong>servizi digitali audiovisivi</strong> si intende: la fornitura di programmi al grande pubblico, al fine di informare, intrattenere o istruire, attraverso reti di comunicazioni elettroniche. Non sono inclusi i siti internet privati e i servizi che mettono a disposizioni contenuti generati da utenti privati (i social network).</p>
<h1 id="codice-di-condotta-social-network">Codice di condotta social network</h1>
<h2 id="il-codice-di-condotta-rafforzato-sulla-disinformazione">Il codice di condotta rafforzato sulla disinformazione</h2>
<p>Il Codice di condotta rafforzato sulla disinformazione del 2022 è un accordo volontario tra varie aziende, organizzazioni e associazioni per combattere la disinformazione online. <strong>L’obiettivo del codice è contribuire al corretto funzionamento del mercato interno e garantire un ambiente online sicuro, prevedibile e affidabile</strong>.</p>
<p>Il codice si basa sui risultati del Codice di condotta del 2018, riconoscendo al contempo la necessità di rafforzare ulteriormente il codice per renderlo uno strumento più efficace nella lotta alla disinformazione.</p>
<h2 id="obiettivi-principali-del-codice">Obiettivi Principali del Codice</h2>
<p>Il codice si propone di raggiungere diversi obiettivi chiave, tra cui:</p>
<ul>
<li><strong>Demonetizzare la disinformazione:</strong> Limitare i guadagni finanziari dei diffusori di disinformazione, implementando misure che impediscono la collocazione di pubblicità sui siti web che la propagano.</li>
<li><strong>Aumentare la trasparenza della pubblicità politica:</strong> Consentire agli utenti di identificare facilmente gli annunci politici, fornendo un’etichettatura più efficace e rivelando informazioni chiave come lo sponsor, la spesa pubblicitaria e il periodo di visualizzazione.</li>
<li><strong>Garantire l’integrità dei servizi:</strong> Implementare misure per contrastare i comportamenti manipolatori utilizzati per diffondere la disinformazione, come account falsi, bot, impersonificazione e deepfake malevoli.</li>
<li><strong>Responsabilizzare gli utenti:</strong> Fornire agli utenti strumenti efficaci per riconoscere, comprendere e segnalare la disinformazione, facilitare l’accesso a fonti autorevoli e promuovere iniziative di alfabetizzazione mediatica.</li>
<li><strong>Responsabilizzare i ricercatori:</strong> Migliorare il supporto alla ricerca sulla disinformazione, garantendo agli studiosi un accesso migliore e più ampio ai dati delle piattaforme, inclusi dati non personali, anonimizzati, aggregati o resi manifestamente pubblici.</li>
<li><strong>Rafforzare la comunità di fact-checking:</strong> Estendere la copertura del fact-checking in tutti gli Stati membri e in tutte le lingue dell’UE, assicurando un uso coerente del fact-checking da parte delle piattaforme. Il codice si impegna anche a dare agevolazioni ai fact-checker.</li>
</ul>
<h2 id="firmatari-del-codice">Firmatari del Codice</h2>
<p>Un’ampia gamma di attori ha firmato il Codice di condotta rafforzato del 2022, <strong>È responsabilità dei firmatari decidere a quali impegni aderire e garantire l’efficacia dell’attuazione dei loro impegni</strong>.</p>
<p>Tra i firmatari ci sono aziende come:</p>
<ul>
<li>Adobe</li>
<li>Google</li>
<li>Meta</li>
<li>Microsoft</li>
<li>TikTok</li>
<li>Twitch</li>
<li>X (ex Twitter)</li>
</ul>
<h2 id="ruolo-della-commissione-europea">Ruolo della Commissione Europea</h2>
<p>È importante sottolineare che il codice è un’iniziativa di autoregolamentazione del settore. La <strong>Commissione Europea non ha approvato il codice</strong>, ma ha fornito gli orientamenti per il suo sviluppo e ritiene che il codice soddisfi le sue aspettative. La Commissione, valuta periodicamente i progressi compiuti nell’attuazione del codice, sulla base delle relazioni fornite dai firmatari.</p>

    </div>
  </div>
</body>

</html>
