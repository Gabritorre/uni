# Documenti informatici

Un **documento** è una rappresentazione, stabile ed immutabile nel tempo e nello spazio, di fatti e attività.

Per molti anni la carta è stato il mezzo principale per realizzare documenti, soddisfava le caratteristiche richieste dai documenti, come la stabilità e l’immodificabilità del contenuto, permetteva la conservazione e la circolazione.

L’autenticità dei documenti cartacei avveniva tramite firma scritta e coinvolgimento di un notaio che testimoniava (negli atti pubblici scrive lui stesso il documento)

L’evoluzione tecnologica ci ha portato dei modi più efficienti per creare e gestire documenti, diventando quindi **documenti informatici**.

definiamo **documento informatico** come: il documento elettronico che contiene la rappresentazione informatica di atti, fatti o dati giuridicamente rilevanti.

in altre parole: qualsiasi contenuto conservato in forma elettronica, in particolare testo
o registrazione sonora, visiva o audiovisiva.

Per essere valido a livello giuridico un documento deve essere firmato in qualche modo,

questo si fa al fine di garantire **sicurezza, integrità, immodificabilità e il riconoscimento dell’autore.**

## Le firme elettroniche

Le firme elettroniche sono un meccanismo informatico che marca un documento come firmato, cioè si certifica la paternità del contenuto.

Le firme elettroniche:

- possono essere di vari tipi, con vari livelli di affidabilità
- vengono apposte con particolari dispositivi tecnologici
- possono essere apposte solo se si possiedono dei certificati validi.

### Tipi di firma elettronica

- una **firma elettronica debole**: può essere creata utilizzando dati elettronici in modo generico o connessi logicamente ad altri dati elettronici e utilizzati dal firmatario per firmare
- una **firma elettronica avanzata**:
    - è connessa unicamente al firmatario
    - è idonea a identificare il firmatario
    - è creata mediante dati che il firmatario può utilizzare sotto il suo
    esclusivo controllo
    - è collegata ai dati sottoscritti, così da consentire l’identificazione di
    ogni successiva modifica di tali dati.
- una **firma elettronica qualificata (firma digitale):** È una firma elettronica avanzata generata da un dispositivo (hardware o software) per la creazione di una firma elettronica qualificata e basata su un certificato qualificato per firme elettroniche (la firma digitale appartiene a questa categoria)

Le firme elettroniche qualificate sono accompagnate da un certificato (emesso da enti certificati) che collega i dati di convalida a una persona fisica.

Il proprietario del dispositivo è responsabile di tutto ciò che viene firmato con tale dispositivo (anche a propria insaputa)

## Posta elettronica certificata

L’autenticità del mittente nelle classiche email generalmente non è garantita.

La PEC è un indirizzo di **posta elettronica certificata**, che garantisce l’associazione fra il titolare del servizio e la relativa casella di posta elettronica certificata.

La PEC è un sistema di trasporto di documenti informatici che offre, rispetto alla normale e-mail, la garanzia della **certezza dell'invio e della consegna** (o meno) dei messaggi al destinatario, tramite delle notifiche che hanno **valore legale**.

La PEC è una cosa utilizzata, al momento, solo in Italia, negli ultimi anni l’Europa si è mossa per creare un sistema simile chiamato REM (*Registered Electronic Mail*).

La comunicazione migliore avviene tramite indirizzi PEC, in qualche modo (seppur con poco senso) è comunque possibile una comunicazione tra PEC e email ordinaria ma con situazioni particolari:

- Una email ordinaria può arrivare ad un indirizzo PEC solo se nelle impostazioni della casella di posta PEC del destinatario è abilitata questa possibilità
- Una email PEC verso un indirizzo ordinario può avvenire, ma il mittente non riceverà la notifica di avvenuta consegna.

In ogni caso una comunicazione PEC-non PEC non acquisisce nessuna validità legale.

Abbiamo quindi che l’accoppiata: firma digitale + PEC ci permette di assicurarci circa **l’autenticità del contenuto** e del **mittente**.

## Domicilio digitale

Il domicilio digitale è un indirizzo di posta elettronica certificata (PEC) inserito in un particolare registro che viene utilizzato per le comunicazioni legali (cause legali, comunicazioni dalla agenzia delle entrate). Queste comunicazione hanno la stessa validità delle raccomandate.

Nei **registri** sono segnate le assegnazioni, le modifiche e le cessazioni dei domicili digitali.

Sono obbligati ad avere un domicilio digitale le pubbliche amministrazioni, le imprese e i professionisti tenuti all'iscrizione in albi.

Anche i privati hanno la possibilità di creare il proprio domicilio digitale, anche se al giorno d’oggi non presenta molti vantaggi.

## Digital divide

Con il rapido avanzamento tecnologico, una gran fetta di popolazione (specialmente quella più anziana) rischia di rimanere tagliata fuori dall’accesso a servizi importanti, che diventano accessibili esclusivamente mediante mezzi tecnologici.

D’altra parte anche i funzionari della pubblica amministrazione rischiano di non essere efficienti non sapendo utilizzare i mezzi tecnologici in modo appropriato.

In generale indica con *digital divide* il divario tra le competenze digitali tra le persone.

Si divide in 3 livelli:

1. **digital divide di primo livello**: la distribuzione non uniforme delle tecnologie dell'informazione
e della comunicazione (TIC) nella società.
2. **digital divide di secondo livello**: indica l’esclusione generata dal mancato possesso delle specifiche competenze necessarie ad usare queste tecnologie (alfabetizzazione informatica).
3. **digital divide di terzo livello**: riguarda invece le disparità nei rendimenti derivanti dall’uso di Internet all’interno delle popolazioni di utenti con profili simili (ad esempio della stessa area).
