# Servizi digitali

Dalla diffusione del commercio a distanza oltre all’acquisto di beni, c’è la **vendita di servizi digitali o beni connessi fortemente a servizi digitali**.

I servizi digitali permettono agli utenti di comunicare, fare shopping, ordinare cibo, trovare informazioni, guardare film, ascoltare musica e altro ancora.

Questo in cambio di moneta, rappresentazione ditale del valore (criptovalute) o fornendo dati personali.

Oltre al codice del consumo ci sono due regolamenti europei che regolano i servizi digitali.

Ma sono esonerati da questi regolamenti categorie come **internet provider** e il mondo **open source**

## Digital services act

Il **Digital service act** è il regolamento europeo che regola i servizi digitali.

Questo regolamento ha l’obiettivo di contribuire al corretto funzionamento del mercato interno, e
garantire un ambiente online sicuro, prevedibile e affidabile.

Per garantire questi obiettivi viene ritenuto contenuto illecito, tutto ciò che è **illecito anche nel mondo offline.**

Aspetti principali:

- I **destinatari** di questo regolamento sono i **fornitori di piattaforme online di dimensioni molto grandi** e di **motori di ricerca online di dimensioni molto grandi**, cioè che hanno un numero medio mensile di utenti attivi nell’Unione pari o superiore a 45 milioni.
- **Disciplina** la responsabilità del fornitore di piattaforme online.
- L’**esigenza a cui fa fronte** è **analizzare i potenziali rischi dei servizi** nuovi e innovativi in capo ai destinatari dei servizi intermediari. Tali servizi sono diventati una componente significativa dell’economia dell’Unione europea e della vita quotidiana
- Le **autorità** che si occupano dell’accertamento delle relative responsabilità sono:
    - le autorità nazionali (i c.d. «coordinatori nazionali dei servizi digitali» che, per l’Italia, è l’Autorità per le Garanzie nelle Comunicazioni)
    - il Comitato europeo per i servizi digitali
    - la Commissione europea.

Esistono tre tipi di servizi offerti dalle piattaforme:

- **Semplice trasporto**: esso consiste nel trasmettere, su una rete di comunicazione, informazioni fornite da un destinatario del servizio o nel fornire accesso a una rete di comunicazione.
- **Memorizzazione temporanea**: esso consiste nel trasmettere, su una rete di comunicazione, informazioni fornite dal destinatario del servizio, che comporta la memorizzazione automatica, intermedia e temporanea di tali informazioni effettuata al solo scopo di rendere più efficiente il successivo inoltro delle informazioni ad altri destinatari su loro richiesta.
- **Memorizzazione delle informazioni**:  esso consiste nel memorizzare informazioni fornite da un destinatario del servizio su richiesta dello stesso.

In tutti e tre i casi il tema è quello della **responsabilità della piattaforma**, a livello generale la piattaforma non risponde di eventuali contenuti illeciti e non c’è l’obbligo di avere una sorveglianza e un accertamento dei fatti.

Nel **terzo caso** che è il servizio più diffuso, la piattaforma non è responsabile a condizione che:

- non sia effettivamente a conoscenza delle attività o dei contenuti illegali e, per quanto attiene a domande risarcitorie, non sia consapevole di fatti o circostanze che rendono manifesta l’illegalità dell’attività o dei contenuti;
- non appena venga a conoscenza di tali attività o contenuti illegali o divenga consapevole di tali fatti o circostanze, agisca immediatamente per rimuovere i contenuti illegali o per disabilitare l’accesso agli stessi.

Anche se la piattaforma adotta un sistema automatico o umano di controllo dei contenuti, non è responsabile se qualcosa dovesse sfuggire al controllo.

### Obbligo all’aggiornamento

Il professionista è obbligato a tenere informato il consumatore sugli aggiornamenti e a fornirglieli gratuitamente.

D’altra parte se il consumatore non installa gli aggiornamenti entro un tempo ragionevole il professionista non è responsabile di eventuali difetti derivati unicamente dalla mancanza di aggiornamento.
