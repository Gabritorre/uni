<!DOCTYPE html>
<html>

<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>2024-10-15_Livello applicativo</title>
  <link rel="stylesheet" href="https://stackedit.io/style.css" />
</head>

<body class="stackedit">
  <div class="stackedit__left">
    <div class="stackedit__toc">
      
<ul>
<li><a href="#livello-applicativo">Livello applicativo</a>
<ul>
<li><a href="#nomi-e-indirizzi">Nomi e indirizzi</a></li>
</ul>
</li>
</ul>

    </div>
  </div>
  <div class="stackedit__right">
    <div class="stackedit__html">
      <h1 id="livello-applicativo">Livello applicativo</h1>
<p>Le applicazioni sono molto differenti tra loro ed è difficile standardizzare il loro comportamento.</p>
<p>Tendenzialmente le applicazioni utilizzano un approccio client-server, in cui i protocolli devono specificare la sintassi e la semantica delle richieste e delle risposte.</p>
<p>I dati scambiati possono essere in formato testuale (ad esempio ASCII o UTF-8) ma anche non testuali (ad esempio immagini).</p>
<p>Un fatto importante da considerare è che le CPU di oggi utilizzano un formato di rappresentazione binaria <em>little endian</em>, mentre su internet si scelse di usare <em>big endian</em>. Quindi è necessario convertire i dati in <em>big endian</em> per farli passare correttamente verso internet e poi riconvertire sul destinatario.</p>
<p><code>htonl()</code> e <code>ntonl()</code> sono due funzioni C della libreria standard utilizzate per convertire l’endianess dei dati.</p>
<h2 id="nomi-e-indirizzi">Nomi e indirizzi</h2>
<p>Abbiamo visto come gli host vengano riconosciuti tramite indirizzi di rete e come, attraverso l’uso di numeri di porta, sia possibile identificare le applicazioni all’interno di un host.</p>
<p>A livello applicativo, è presente l’interazione con l’utente, e per quest’ultimo può essere difficile ricordare lunghe sequenze di numeri; è quindi preferibile associare agli indirizzi dei <strong>nomi significativi</strong>.</p>
<p>I <strong>nomi di dominio</strong> sono stringhe composte da lettere minuscole, trattini e punti, e rappresentano un sistema gerarchico per identificare una risorsa nella rete.</p>
<p>I nomi di dominio hanno questa forma <code>www.example.com</code>, la gerarchia diventa più specifica andando verso sinistra, mentre sempre più generica andando verso destra: <code>com</code> è il <strong>Top Level Domain</strong> (TLD) cioè il punto più generico</p>
<p>Possiamo vedere la gerarchia dei domini in questo modo:</p>
<p><img src="https://i.ibb.co/RNdcykz/image.png" alt=""></p>
<p>Ovviamente è presente molta ridondanza nei nodi e nei root server, questi ultimi hanno un indirizzo fisso e conosciuto.</p>
<p>Quando si vuole raggiungere un nome di dominio nella gerarchia, vengono consultati gerarchicamente il root server, il corretto TLD e poi i sottodomini</p>
<p>L’uso dei nomi di dominio risolve degli importanti problemi come:</p>
<ol>
<li><strong>Trasparenza nei cambiamenti di indirizzo</strong>: Quando il server cambia indirizzo IP (ad esempio per essere spostato su un nuovo server fisico), è sufficiente aggiornare il record del nome di dominio, senza bisogno di avvisare manualmente i client. I client continueranno a utilizzare lo stesso nome di dominio senza doversi preoccupare del nuovo indirizzo IP.</li>
<li><strong>Gestione del bilanciamento del carico</strong>: Con l’uso dei nomi di dominio, è possibile implementare il bilanciamento del carico distribuendo le richieste su più server senza dover modificare gli indirizzi IP nei client.</li>
</ol>

    </div>
  </div>
</body>

</html>
