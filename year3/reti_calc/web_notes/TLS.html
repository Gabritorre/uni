<!DOCTYPE html>
<html>

<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>2024-11-26_TLS</title>
  <link rel="stylesheet" href="https://stackedit.io/style.css" />
</head>

<body class="stackedit">
  <div class="stackedit__left">
    <div class="stackedit__toc">
      
<ul>
<li><a href="#tls">TLS</a>
<ul>
<li></li>
<li><a href="#tls-1">TLS</a></li>
<li><a href="#tls-1.2">TLS 1.2</a></li>
<li><a href="#protocollo-di-handshake">Protocollo di handshake</a></li>
<li><a href="#protocollo-record">Protocollo record</a></li>
<li><a href="#tls-1.3">TLS 1.3</a></li>
</ul>
</li>
</ul>

    </div>
  </div>
  <div class="stackedit__right">
    <div class="stackedit__html">
      <h1 id="tls">TLS</h1>
<p>Fino ad ora abbiamo visto quali servizi di sicurezza vengono garantiti dai vari livelli dello stack di rete:</p>
<ul>
<li>funzioni hash per garantire integrità</li>
<li>cifratura a chiave simmetrica per garantire segretezza</li>
<li>cifratura a chiave pubblica per garantire autenticità e non ripudio</li>
<li>certificati basati su firma digitale per ottenere un un sistema di fiducia (web of trust)</li>
</ul>
<p>Dove potremmo inserire ulteriore sicurezza, in particolare ulteriore cifratura?</p>
<p>Ricordiamo che per far funzionare la crittografia ci deve essere una <em>security association</em>, cioè uno scambio di chiavi tra le due entità della comunicazione.</p>
<h3 id="cifrare-il-livello-di-rete">Cifrare il livello di rete?</h3>
<p>La crittografia dell’intestazione IP è problematica perché i router, necessari per l’instradamento, non fanno parte della <em>security association</em>. I router per instradare i pacchetti devono vedere le informazioni sull’header IP.</p>
<p>Soluzioni come la crittografia a livello MAC o l’uso di una VPN (<em>Virtual Private Network</em>) offrono una crittografia limitata all’interno di una LAN o tra reti proprie, ma non sono soluzioni generali su Internet.</p>
<h3 id="cifrare-il-livello-di-trasporto">Cifrare il livello di trasporto?</h3>
<p>La crittografia dell’intestazione TCP presenta delle sfide a causa di servizi, come NAT, firewall e <em>traffic shaper</em>, che richiedono l’accesso alle informazioni dell’header TCP per funzionare.</p>
<h3 id="cifrare-sopra-il-livello-di-trasporto">Cifrare sopra il livello di trasporto?</h3>
<p>Questo risulta essere il compromesso migliore, infatti:</p>
<ul>
<li>Più andiamo in basso nello stack di rete, maggiori sono le informazioni cifrate, ma alcune operazioni potrebbero non funzionare, questo perché delle informazioni devono essere visibili per poter far funzionare la comunicazione.</li>
<li>Più andiamo in alto nello stack di rete, più facile è supportare nuove applicazioni, ma più informazioni vengono lasciate in chiaro.</li>
</ul>
<p>Se forniamo un servizio di crittografia sopra TCP, l’header TCP e IP rimangono visibili agli attaccanti (numero delle porte, il protocollo usato, gli indirizzi IP), ma il contenuto effettivo viene cifrato.</p>
<h2 id="tls-1">TLS</h2>
<p>TLS (<em>Transport Layer Security</em>) è uno strato di sicurezza che si posiziona sopra il livello di trasporto.</p>
<p>Inizialmente veniva usato un protocollo chiamato SSL (<em>Secure Layer Protocol</em>), tale protocollo è stato standardizzato e trasformato in TLS. Nonostante SSL sia ormai deprecato, i termini SSL e TLS vengono usati per riferirsi alla stessa cosa in modo intercambiabile.</p>
<p>Al giorno d’oggi vengono usate per la maggior parte le versioni TLS 1.2 e TLS 1.3.</p>
<h3 id="aggiornamento-dei-protocolli-applicativi">Aggiornamento dei protocolli applicativi</h3>
<p>L’introduzione di TLS ha permesso di creare versioni sicure di molti protocolli applicativi precedentemente insicuri. Questi protocolli sicuri, come HTTPS, POP3S e IMAPS, mantengono lo stesso nome della loro controparte insicura con l’aggiunta di una “S” finale.</p>
<p>Ovviamente tali protocolli operano su porte diverse rispetto alle controparti insicure, ad esempio HTTP opera su porta 80 mentre HTTPS opera su porta 443.</p>
<h3 id="servizi-di-sicurezza-forniti">Servizi di sicurezza forniti</h3>
<p>TLS fornisce i seguenti servizi di sicurezza al livello applicativo:</p>
<ul>
<li><strong>Autenticazione dell’origine</strong>: server e client possono identificarsi a vicenda utilizzando certificati X.509.</li>
<li><strong>Segretezza</strong>: dopo l’autenticazione, segue una fase in cui viene generata una chiave condivisa per crittografare il traffico utilizzando una cifratura a chiave simmetrica.</li>
<li><strong>Integrità</strong>: viene generata un’altra chiave simmetrica che garantisce l’integrità utilizzando un HMAC</li>
</ul>
<h2 id="tls-1.2">TLS 1.2</h2>
<p>Nella versione TLS 1.2 sono presenti vari sotto-protocolli, tra cui un <strong>protocollo di handshake</strong> (usato per negoziare le chiavi) e un <strong>protocollo record</strong> (usato per cifrare i dati)</p>
<h2 id="protocollo-di-handshake">Protocollo di handshake</h2>
<p>Il protocollo di handshake consente a server e client di autenticarsi a vicenda e di negoziare un determinato algoritmo di crittografia e delle chiavi crittografiche. Alcuni degli elementi che devono essere negoziati includono:</p>
<ul>
<li>le funzioni crittografiche (RSA, crittografia a curva ellittica)</li>
<li>le funzioni hash (SHA-256, SHA-384)</li>
<li>il metodo di negoziazione della chiave simmetrica (Diffie-Hellman, RSA exchange).</li>
</ul>
<p>Vediamo i passaggi dell’handshake:</p>
<p><img src="https://i.ibb.co/B2DwxSd/image.png" alt=""></p>
<ol>
<li>
<p>I primi due messaggi in blu sono quelli dell’handshake base di TCP, in particolare sono SYN e SYN+ACK.</p>
</li>
<li>
<p>Il terzo messaggio <code>ClientHello</code> ha due funzioni: termina l’handshake di TCP e inizia l’handshake di TLS. In tale messaggio c’è la configurazione di TLS che il client supporta (con i vari algoritmi crittografici)</p>
</li>
<li>
<p>il server risponde con un messaggio <code>ServerHello</code>, che include la configurazione più sicura di TLS supportata da entrambi.</p>
<p>Il server manda anche la catena di certificati (dalla root CA fino al certificato del server).</p>
</li>
<li>
<p>Il client invia un messaggio <code>ClientKeyExchange</code> che contiene le informazioni necessarie per completare lo scambio di chiavi in base all’algoritmo scelto.</p>
</li>
<li>
<p>Sia il client che il server inviano un messaggio <code>ChangeCipherSpec</code> per segnalare che da questo punto in poi tutti i messaggi saranno cifrati e autenticati con le chiavi di sessione appena concordate.</p>
</li>
<li>
<p>Sia il client che il server inviano un messaggio <code>Finished</code> che contiene un hash di tutti i messaggi scambiati durante l’handshake. Questo messaggio è il primo ad essere crittografato con le chiavi concordate e serve a confermare che l’handshake si è svolto correttamente e che nessun attacco Man-in-the-Middle ha modificato i messaggi, se i due <code>finished</code> non combaciano, l’handshake fallisce.</p>
</li>
</ol>
<p>Nota che questo handshake richiede 3 RTT.</p>
<p>In questo protocollo l’<strong>autenticazione è unidirezionale</strong>, solo il server viene identificato attraverso la catena di certificati. Il client normalmente viene autenticato tramite un login.</p>
<h2 id="protocollo-record">Protocollo record</h2>
<p>Dopo aver fatto l’handshake si applica il protocollo record.</p>
<p>Questo protocollo incapsula i dati applicativi in un processo di cinque fasi:</p>
<ul>
<li>frammentazione</li>
<li>compressione (opzionale)</li>
<li>aggiunta di un MAC (Message Authentication Code) tramite funzioni hash</li>
<li>crittografia</li>
<li>aggiunta di un header del record TLS.</li>
</ul>
<p><img src="https://i.ibb.co/1stgppP/image.png" alt=""></p>
<p>Questo protocollo garantisce quindi <strong>segretezza,</strong> utilizzando la crittografia simmetrica per i dati, e <strong>integrità</strong> utilizzando funzioni hash sicure.</p>
<h2 id="tls-1.3">TLS 1.3</h2>
<p>Negli anni il protocollo TLS 1.2 è stato arricchito di sotto-protocolli, algoritmi crittografici, librerie e funzionalità, allargando di conseguenza la superficie di attacco e il numero di vulnerabilità.</p>
<p>TLS 1.3 cerca di ridurre la superficie di attacco riscrivendo il protocollo, rendendolo più semplice e rimuovendo le features meno utili della versione 1.2.</p>
<p>Tra le principali modifiche introdotte da TLS 1.3 abbiamo:</p>
<ul>
<li>
<p>L’utilizzo di soli 5 algoritmi di crittografia/autenticazione</p>
</li>
<li>
<p>Un handshake iniziale semplificato che può funzionare in un solo RTT:</p>
<p>Questo è possibile perché il client può indovinare i parametri utilizzati dal server per lo scambio di chiavi Diffie-Hellman e avviare immediatamente lo scambio. Se il client non indovina, il server risponde con i parametri corretti e solo in quel caso si utilizza un’ulteriore RTT.</p>
</li>
<li>
<p>Forward Secrecy obbligatorio**.**</p>
</li>
</ul>
<h3 id="forward-secrecy">Forward Secrecy</h3>
<p>Il <em>Forward Secrecy</em> è una caratteristica che garantisce che le chiavi di sessione non vengano compromesse anche se la chiave privata del server viene compromessa.</p>
<p>In pratica, questo significa che se un utente malintenzionato intercetta una comunicazione TLS e successivamente riesce a ottenere la chiave privata del server, non sarà in grado di decifrare il traffico intercettato in precedenza.</p>
<p>Il Forward Secrecy fa uso di chiavi pubbliche effimere: cioè chiavi che vengono generate durante l’handshake e cancellate subito dopo essere state utilizzate.</p>
<p>Il funzionamento è riassumibile in questo modo:</p>
<ol>
<li>il server invia il suo certificato al client</li>
<li>Il client verifica il certificato</li>
<li>Il client avvia una sessione Diffie-Hellman con una chiave effimera casuale</li>
<li>Il server completa la sessione Diffie-Hellman con una chiave effimera casuale</li>
<li>Entrambi ora possiedono una chiave K</li>
<li>Da ora in poi, il server e il client utilizzano AES e HMAC con K</li>
<li>Sia il server che il client eliminano le chiavi effimere</li>
<li>Ora il client utilizza un login per l’autenticazione</li>
</ol>
<p>Questo protocollo garantisce la <em>Forward Secrecy</em> perché la chiave di sessione K viene generata utilizzando chiavi effimere che vengono eliminate dopo l’handshake (e non quindi la propria coppia di chiavi pubblica e privata). Anche se un utente malintenzionato ottiene la chiave privata del server in un secondo momento, non sarà in grado di decifrare il traffico intercettato in precedenza perché non ha accesso alle chiavi effimere utilizzate per generare K.</p>

    </div>
  </div>
</body>

</html>
