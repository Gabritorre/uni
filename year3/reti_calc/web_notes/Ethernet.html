<!DOCTYPE html>
<html>

<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>2024-12-10_Ethernet</title>
  <link rel="stylesheet" href="https://stackedit.io/style.css" />
</head>

<body class="stackedit">
  <div class="stackedit__left">
    <div class="stackedit__toc">
      
<ul>
<li><a href="#ethernet">Ethernet</a>
<ul>
<li><a href="#indirizzo-mac">Indirizzo MAC</a></li>
<li><a href="#header-di-un-frame-ethernet">Header di un frame ethernet</a></li>
<li><a href="#switch-ethernet">Switch ethernet</a></li>
<li><a href="#spanning-tree-protocol-stp">Spanning Tree Protocol (STP)</a></li>
<li><a href="#legame-tra-livello-di-rete-e-livello-datalink">Legame tra livello di rete e livello datalink</a></li>
<li><a href="#protocollo-arp">Protocollo ARP</a></li>
<li><a href="#protocollo-dhcp">Protocollo DHCP</a></li>
</ul>
</li>
</ul>

    </div>
  </div>
  <div class="stackedit__right">
    <div class="stackedit__html">
      <h1 id="ethernet">Ethernet</h1>
<p><strong>Ethernet</strong>, è una famiglia di standard per reti di computer sviluppata a partire dagli anni 70. Oggi, Ethernet è utilizzato principalmente su cavi in rame e fibra ottica.</p>
<p>I cavi in rame sono formati da  quattro coppie di cavi in rame intrecciati insieme. Esistono diversi tipi di cavi, in cui vengono usati diversi tipi di schermatura per ridurre le interferenze:</p>
<ul>
<li>I cavi con <strong>nessuna schermatura</strong> sono chiamati <strong>UTP</strong> (<em>Unshielded Twisted Pair</em>).</li>
<li>I cavi con una <strong>schermatura singola</strong> che racchiude tutte le coppie, sono chiamati <strong>FTP</strong> (<em>Foiled Twisted Pair</em>).</li>
<li>I cavi con una schermatura che racchiude tutte le coppie e delle schermature dedicate ad ogni coppia, sono chiamati STP (<em>Shielded Twisted Pair</em>).</li>
</ul>
<p>Gli standard Ethernet si sono evoluti nel corso degli anni per supportare velocità sempre più elevate.</p>
<p>In particolare i cavi si dividono per categoria (Cat 5, 6, 7, …) con performance differenti.</p>
<h2 id="indirizzo-mac">Indirizzo MAC</h2>
<p>L’<strong>indirizzo MAC</strong> (<em>Media Access Control</em>), che identifica una scheda di rete (NIC) a livello di datalink.</p>
<p>Un indirizzo MAC è composto da <strong>48 bit</strong>:</p>
<p><img src="https://i.ibb.co/KGpk5Br/image.png" alt="https://i.ibb.co/KGpk5Br/image.png"></p>
<ul>
<li>1 bit per il tipo (0 → indirizzo fisico (unicast), 1→ indirizzo logico (multicast))</li>
<li>24 bit per l’identificativo univoco dell’organizzazione che ha prodotto la NIC</li>
<li>24 bit univoci per la specifica NIC</li>
</ul>
<p>Un indirizzo MAC dovrebbe quindi essere <strong>globalmente univoco</strong>.</p>
<p>Nota tecnica: Ethernet codifica le stringhe (l’indirizzo è una stringa) <strong>invertendo l’ordine dei bit su ogni byte</strong>: avendo quindi il bit meno significativo per primo.</p>
<p>Ciò significa che l’indirizzo MAC <code>12-34-56-78-9A-BC</code> viene trasmesso come <code>01001000 00101100 01101010 00011110 01011001 00111101</code> (ogni coppia viene convertita in binario e invertita).</p>
<p>Un indirizzo MAC è unicast se il suo primo byte è pari, cioè la seconda cifra esadecimale della prima coppia è <code>0,2,4,6,8,A,C,E</code>.</p>
<p>Gli indirizzi MAC possono essere estesi per diventare <strong>EUI-64</strong> (Extended Unique Identifier a 64 bit) e utilizzati come ID interfaccia in un indirizzo IPv6.</p>
<h2 id="header-di-un-frame-ethernet">Header di un frame ethernet</h2>
<p><img src="https://i.ibb.co/qp5NTF2/image.png" alt="https://i.ibb.co/qp5NTF2/image.png"></p>
<ul>
<li><strong>Indirizzo di destinazione (48 bit):</strong> Questo campo specifica l’indirizzo MAC della scheda di rete del destinatario</li>
<li><strong>Indirizzo di origine (48 bit):</strong> Questo campo specifica l’indirizzo MAC della scheda di rete del mittente</li>
<li><strong>Length/EtherType (16 bit):</strong> Questo campo specifica la lunghezza del payload del frame, ovvero i dati che vengono trasportati dal frame. Ma viene usato anche per indicare quale protocollo di livello superiore viene utilizzato.</li>
<li><strong>Payload e padding (46-1500 byte):</strong> Questo campo contiene i dati che vengono trasportati dal frame. Se il payload è inferiore a 46 byte, viene aggiunto del padding per raggiungere la dimensione minima.</li>
<li><strong>CRC (32 bit):</strong> Questo campo contiene un checksum che viene utilizzato per verificare l’integrità del frame.</li>
</ul>
<p>Inizialmente, l’header Ethernet includeva un campo chiamato <strong>EtherType</strong>, che specificava il protocollo di livello superiore. Ma questo è stato poi sostituito con il campo length.</p>
<p>Per risolvere questa mancanza, è stato introdotto un nuovo livello: il <strong>livello LLC (Logical Link Control)</strong> il cui scopo era indicare il protocollo di livello superiore. Il livello datalink fu quindi suddiviso in due sottolivelli: il sottolivello MAC e il sottolivello LLC.</p>
<p><strong>Nella versione attuale di Ethernet quei 16bit vengono utilizzati per interpretare entrambe le cose</strong> (length e EtherType). Di conseguenza, il livello LLC ha perso la maggior parte della sua utilità e viene raramente utilizzato per le reti ethernet.</p>
<h2 id="switch-ethernet">Switch ethernet</h2>
<p>Gli <strong>Ethernet Switch</strong> sono dispositivi che estendono una rete interconnettendo più terminali.</p>
<p><img src="https://i.ibb.co/3TXW8Gz/image.png" alt="https://i.ibb.co/3TXW8Gz/image.png"></p>
<p>Gli switch sono in grado di instradare il traffico sulla porta corretta. Per fare ciò, si utilizzano degli algoritmi per determinare su quale porta inviare un frame.</p>
<ul>
<li>
<p>Su reti semplici in cui si ha un solo switch a sui sono connessi i terminali si usano algoritmi di backward learning:</p>
<pre class=" language-python"><code class="prism  language-python"><span class="token comment"># Arrival of frame F on port P at time T;</span>
<span class="token comment"># Table : addr -&gt; [port, time];</span>
<span class="token comment"># Ports : list of ports</span>
src <span class="token operator">=</span> F<span class="token punctuation">.</span>SourceAddress
dst <span class="token operator">=</span> F<span class="token punctuation">.</span>DestinationAddress
Table<span class="token punctuation">[</span>src<span class="token punctuation">]</span> <span class="token operator">=</span> <span class="token punctuation">(</span>P<span class="token punctuation">,</span> T<span class="token punctuation">)</span>  <span class="token comment">#  update the table</span>
<span class="token keyword">if</span> is_unicast<span class="token punctuation">(</span>dst<span class="token punctuation">)</span><span class="token punctuation">:</span>
    <span class="token keyword">if</span> dst <span class="token keyword">in</span> Table<span class="token punctuation">:</span>
        forward_frame<span class="token punctuation">(</span>F<span class="token punctuation">,</span> Table<span class="token punctuation">[</span>dst<span class="token punctuation">]</span><span class="token punctuation">[</span><span class="token number">0</span><span class="token punctuation">]</span><span class="token punctuation">)</span>
        <span class="token keyword">return</span>
<span class="token comment"># multicast or broadcast destination</span>
<span class="token keyword">for</span> o <span class="token keyword">in</span> Ports<span class="token punctuation">:</span>
    <span class="token keyword">if</span> o <span class="token operator">!=</span> P<span class="token punctuation">:</span>
        forward_frame<span class="token punctuation">(</span>F<span class="token punctuation">,</span> o<span class="token punctuation">)</span>
</code></pre>
<p>Questo algoritmo prevede che lo switch memorizzi in una tabella l’indirizzo MAC di origine di un frame e la porta su cui è arrivato. Quando arriva un frame con un indirizzo MAC di destinazione noto, lo switch lo inoltra sulla porta corrispondente. Se l’indirizzo di destinazione non è noto, il frame viene inoltrato su tutte le porte tranne quella di arrivo.</p>
<p>La tabella viene periodicamente pulita dagli indirizzi non utilizzati da un certo intervallo di tempo.</p>
</li>
<li>
<p>In reti più complesse, con più switch in cascata, viene implementato l’algoritmo <strong>Spanning Tree</strong> per evitare loop.</p>
</li>
</ul>
<h2 id="spanning-tree-protocol-stp">Spanning Tree Protocol (STP)</h2>
<p>Lo <strong>Spanning Tree Protocol (STP)</strong>, è stato proposto per risolvere il problema dei loop che possono verificarsi in reti con switch Ethernet multipli.</p>
<p><strong>Problema dei loop</strong>: Quando una rete con switch multipli si avvia, le tabelle degli indirizzi MAC sono vuote. Se un host invia un frame a un altro host sconosciuto, il primo switch, non sapendo dove si trova l’host, inoltra il frame su tutte le porte. Il secondo switch, ricevendo il frame, lo inoltra a sua volta su tutte le porte, e così via, creando un loop infinito (i frame non hanno un campo come TTL).</p>
<p>STP risolve questo problema creando un albero di copertura (spanning tree) che collega tutti i dispositivi della rete senza creare loop. Si assume che ogni switch abbia un ID univoco di 64 bit, di cui i primi 16 bit sono configurabili dall’amministratore e i restanti 48 sono l’indirizzo MAC.</p>
<p>Lo switch con l’ID più basso diventa la <strong>radice</strong> dell’albero.</p>
<p>Le porte dello switch possono essere in tre stati:</p>
<ul>
<li><strong>root</strong>: porta che offre il percorso a costo minore verso la radice.</li>
<li><strong>designated</strong>: porta che inoltra il traffico verso una determinata sottorete.</li>
<li><strong>blocked</strong>: porta che non inoltra traffico per prevenire loop.</li>
</ul>
<p>Quando l’albero è formato si deve avere che:</p>
<ul>
<li>lo switch radice ha tutte le porte in stato <em>designated</em></li>
<li>tutti gli altri switch devono avere almeno una porta in stato <em>root</em> e le rimanenti in stato <em>designated</em> o <em>blocked</em></li>
</ul>
<h3 id="funzionamento"><strong>Funzionamento</strong></h3>
<ul>
<li>
<p>Ogni switch invia periodicamente un frame <strong>Bridge Protocol Data Unit (BPDU)</strong> su tutte le sue porte.</p>
<p>Il BPDU contiene informazioni come:</p>
<ul>
<li><code>RootID</code> l’ID della radice</li>
<li><code>Cost</code> il costo del percorso alla radice</li>
<li><code>SenderID</code> l’ID di chi ha generato il BPDU</li>
<li><code>p</code> il numero della porta dello switch mittente da cui è uscito il BPDU</li>
</ul>
<p>I BPDU vengono inviati solo agli switch adiacenti e non vengono inoltrati.</p>
<p>Inizialmente ogni switch utilizza il proprio ID come <code>RootID</code> impostando il costo a zero.</p>
<p>La costruzione dell’albero si basa sull’ordinare i BPDU in modo lessicografico:</p>
<p>Si confrontano prima le <code>RootID</code>, se sono uguali si confrontano i <code>Cost</code>, se sono uguali si confrontano i <code>SenderID</code>, se sono uguali si confrontano le <code>p</code>.</p>
</li>
<li>
<p>Quando uno switch A riceve il BPDU dallo switch B memorizza il <em>root priority vector</em> <code>Vq</code> per la porta su cui ha ricevuto il BPDU, <code>Vq</code> che è composto da:</p>
<ul>
<li><code>RootID</code></li>
<li><code>c = Cost + Cab</code> (dove <code>Cab</code> è il costo del link da B ad A)</li>
<li><code>SenderID</code></li>
<li><code>p</code></li>
<li><code>q</code> il numero della porta dove è stato ricevuto il BPDU</li>
</ul>
<p>Lo switch memorizza in una tabella il più recente <em>root priority vector</em> per ogni porta.</p>
</li>
<li>
<p>A questo punto lo switch A compara in modo lessicografico <code>Vq</code> con il proprio BPDU, se <code>Vq</code> è minore allora</p>
<ul>
<li>lo switch A decide che B è la radice dell’albero e utilizzerà l’ID di B nel campo <code>RootID</code> da ora in poi nei BPDU che genera. Inoltre la porta <code>q</code> entra nello stato <em>root</em> (A diventa un nodo figlio di B)</li>
</ul>
</li>
<li>
<p>Per determinare lo stato della altre porte lo switch A compara anche in modo lessicografica il BPDU ricevuto con il BPDU proprio:</p>
<ul>
<li>se il proprio BPDU è minore, la porta <code>q</code> entra nello stato <em>designated</em> (B diventa un nodo figlio di A)</li>
<li>se il BPDU ricevuto è minore, la porta <code>q</code> entra nello stato <em>blocked</em> (B è un fratello si A e potrebbe esserci un loop)</li>
</ul>
</li>
</ul>
<p>Si può riassumere l’utilizzo delle porte in base al loro stato in questa tabella</p>

<table>
<thead>
<tr>
<th>Stato</th>
<th>Riceve BPDU?</th>
<th>invia BPDU?</th>
<th>Può inoltrare traffico dati?</th>
</tr>
</thead>
<tbody>
<tr>
<td><strong>Blocked</strong></td>
<td>Sì</td>
<td>No</td>
<td>No</td>
</tr>
<tr>
<td><strong>Root</strong></td>
<td>Sì</td>
<td>No</td>
<td>Sì</td>
</tr>
<tr>
<td><strong>Designated</strong></td>
<td>Sì</td>
<td>Sì</td>
<td>Sì</td>
</tr>
</tbody>
</table><p>Lo switch radice avrà tutte le porte <em>designated</em>, esso continuerà a mandare BPDU su tutte le sue porte.</p>
<p>I BPDU verranno ricevuti dai switch figli nelle loro porte <em>root</em> i quali computeranno il proprio BPDU e lo invieranno dalle proprie porte <em>designated.</em></p>
<p>Gli switch figli riceveranno a loro volta i BPDU sulle proprie porte <em>root</em> e così via…</p>
<p>Il processo si <strong>ripete costantemente</strong>, aggiornando lo stato delle porte in base ai BPDU ricevuti.</p>
<p>Se un switch non riceve più BPDU da un vicino, riavvia il protocollo STP per ricalcolare l’albero.</p>
<h2 id="legame-tra-livello-di-rete-e-livello-datalink">Legame tra livello di rete e livello datalink</h2>
<p>Vediamo come connettere il livello di rete e il livello datalink.</p>
<p>Il traffico di rete è suddiviso in pacchetti IP, sia per la comunicazione all’interno della stessa rete sia tra reti diverse.</p>
<p>La comunicazione a livello di rete si basa sugli <strong>indirizzi IP</strong>, ma, a livello datalink, per il trasferimento fisico dei dati, si utilizzano gli <strong>indirizzi MAC</strong>, che identificano in modo univoco le interfacce fisiche degli host.</p>
<p>Quando un host vuole inviare pacchetti a un determinato indirizzo IP, è necessario che conosca l’indirizzo MAC del destinatario affinché il livello datalink possa funzionare correttamente.</p>
<p>Ci sono due scenari possibili:</p>
<ul>
<li><strong>indirizzo IP di destinazione locale</strong>: Quando l’IP di destinazione si trova nella stessa rete fisica del mittente, il pacchetto può essere inviato direttamente tramite switch. In questo caso, il mittente deve scoprire l’indirizzo MAC associato all’IP di destinazione.</li>
<li><strong>indirizzo IP di destinazione remoto</strong>: Quando l’IP di destinazione si trova in una sottorete diversa, il pacchetto deve essere inviato al router che funge da gateway per la rete. Il mittente deve conoscere l’indirizzo MAC del router.</li>
</ul>
<p>I protocolli <strong>ARP</strong> e <strong>DHCP</strong> vengono utilizzati per risolvere questi problemi.</p>
<h2 id="protocollo-arp">Protocollo ARP</h2>
<p>L’<strong>Address Resolution Protocol (ARP)</strong> è un protocollo che consente agli host di <strong>risolvere gli indirizzi IP in indirizzi MAC</strong> all’interno della stessa sottorete, ogni host mantiene una tabella ARP che le varie associazioni IP-MAC.</p>
<p>Quando un host desidera scoprire l’indirizzo MAC del destinatario, invia un messaggio ARP in broadcast contenete il proprio MAC e IP e l’IP di cui si vuole ottenere il MAC, in questo messaggio viene chiesto a tutti i dispositivi di rispondere se possiedono l’indirizzo IP specificato. L’host che possiede l’indirizzo IP specificato risponde con un <strong>messaggio ARP unicast</strong> diretto all’indirizzo MAC del mittente, fornendo il proprio indirizzo MAC.</p>
<p>Il mittente può quindi aggiornare la propria <strong>tabella ARP</strong></p>
<h2 id="protocollo-dhcp">Protocollo DHCP</h2>
<p>Il <strong>Dynamic Host Configuration Protocol (DHCP)</strong> è un protocollo di gestione utilizzato per configurare automaticamente i parametri di rete degli host al loro avvio.</p>
<p>Quando un host si avvia, ha bisogno di:</p>
<ul>
<li>Un indirizzo IP utilizzabile nella rete locale</li>
<li>L’indirizzo IP del router che funge da gateway per la rete</li>
<li>L’indirizzo IP del server DNS</li>
</ul>
<p>DHCP è un protocollo client-server basato su UDP, che opera sulla porta 67.</p>
<p><img src="https://i.ibb.co/5LWKwrY/image.png" alt="https://i.ibb.co/5LWKwrY/image.png"></p>
<p>Il processo inizia con il client che invia un messaggio di <strong>DHCP Discover</strong> in broadcast all’indirizzo <code>255.255.255.255</code>. In questo messaggio, il client:</p>
<ul>
<li>Imposta l’indirizzo IP sorgente a <code>0.0.0.0</code></li>
<li>Utilizza il proprio indirizzo MAC come indirizzo MAC sorgente</li>
<li>Include un ID client, generalmente l’indirizzo MAC della propria scheda di rete</li>
</ul>
<p>I <strong>server DHCP</strong> presenti nella rete possono rispondere al messaggio <em>DHCP Discover</em> con un messaggio di <strong>DHCP Offer</strong>. Questo messaggio contiene:</p>
<ul>
<li>L’ID client, estratto dal messaggio <em>DHCP Discover</em></li>
<li>L’indirizzo IP che il server sta offrendo al client</li>
<li>La subnet mask della rete</li>
<li>La durata del <em>lease</em> dell’indirizzo IP</li>
<li>L’indirizzo IP del server DHCP</li>
</ul>
<p>Il client può ricevere più offerte da diversi server DHCP. Il client sceglie un’offerta e invia un messaggio di <strong>DHCP Request</strong> in broadcast (ma il body del messaggio include l’indirizzo IP del server), richiedendo l’indirizzo IP offerto dal server prescelto.</p>
<p>Il server DHCP corrispondente all’indirizzo presente nel body, invia un messaggio di <strong>DHCP Acknowledgment</strong> direttamente all’indirizzo IP richiesto dal client. Questo messaggio:</p>
<ul>
<li>Conferma l’assegnazione dell’indirizzo IP al client</li>
<li>Specifica la durata del lease</li>
<li>Fornisce eventuali altre informazioni di configurazione, come l’indirizzo del default gateway e l’indirizzo del server DNS</li>
</ul>
<h3 id="esempio-di-uso-di-arp-e-dhcp">Esempio di uso di ARP e DHCP</h3>
<p>Quando l’host <code>192.168.1.1</code> vuole comunicare con <code>1.2.3.4</code>:</p>
<ol>
<li>Si rende conto che <code>1.2.3.4</code> non fa parte della sua rete</li>
<li>L’indirizzo MAC di destinazione deve quindi essere quello del gateway</li>
<li>l’indirizzo IP del gateway che è conosciuto grazie a DHCP</li>
<li>Se l’indirizzo MAC del gateway non è presente nella tabella ARP, allora viene fatta una risoluzione ARP per ottenere il MAC corrispondente all’IP del gataway</li>
<li>una volta ottenuto il MAC del gateway, si manda il frame con il MAC del gateway e l’indirizzo ip <code>1.2.3.4</code></li>
</ol>

    </div>
  </div>
</body>

</html>
