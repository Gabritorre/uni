# Reti di calcolatori

Insegnante: Leonardo Maccari

Le reti di calcolatori sono parte integrante dei sistemi ICT, e sono massivamente pervasive. È fondamentale che gli studenti abbiano una conoscenza approfondita del loro funzionamento e di come queste influenzano le prestazioni dei software che vengono utilizzati ai livelli applicativi.
La conoscenza del funzionamento delle reti è essenziale sia per chi vuole intraprendere una carriera da sistemista, ma anche per gli sviluppatori che dovranno sapere come la rete introduce ritardi, congestioni, ed espone le informazioni private a terze parti.


## Obiettivi

Lo studente otterrà le seguenti conoscenze:
- Introduzione ai problemi generali alla base delle comunicazioni digitali: comunicazioni affidabili, condivisione del mezzo di comunicazione, comunicazioni sicure.
- I modelli architetturali delle reti di calcolatori, la pila ISO/OSI e TCP/IP
- Gli algoritmi piu' utilizzati per risolvere problemi relativi alle reti
- Dettaglio protocollare di ciascuno strato della pila:
- Rappresentazione e reperimento delle informazioni, HTTP, e-mail, DNS
- Multiplexing ed affidabilità: TCP/UDP
- Indirizzamento e routing: IPv4, IPv6, BGP
- Accesso al canale: Ethernet, Wi-Fi.
- Trasversalmente, si introdurranno i concetti di servizi di sicurezza e protocolli sicuri

Lo studente otterrà le seguenti abilità:
- interpretare i flussi di traffico in una rete, dimensionarne i componenti
- progettare un'architettura di rete di base con assegnazione di indirizzi e tabelle di routing
- utilizzare strumenti e primitive note per realizzare semplici servizi

Lo studente otterrà le seguenti capacità di giudizio ed abilità comunicative:
- interpretare una proposta di architettura di rete, valutandone la completezza, la presenza dei servizi essenziali, la sicurezza del sistema
- comunicare le necessità di componenti specifici e supporto ai servizi necessari quando si relazionerà con esperti del settore e fornitori.

## Contenuti

Principi generali delle reti:
- comunicazione a livello fisico: velocità, errori
- correzione e rilevamento di errori
- protocolli affidabili: ritrasmissioni e macchine a stati
- condividere le risorse: il livello MAC
- il controllo di congestione
- estendere la rete: algoritmi di routing
- multiplexing e affidabilità: il trasporto
- rappresentazione delle informazioni
- servizi di sicurezza, introduzione alle primitive crittografiche

Protocolli di rete:
- HTTP
- DNS
- TCP/UDP
- IP (v4 e v6)
- BGP
- Ethernet
- Wi-Fi
- Secure protocols: TLS/DNSSEC