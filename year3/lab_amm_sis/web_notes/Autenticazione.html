<!DOCTYPE html>
<html>

<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>2025-03-18_Autenticazione</title>
  <link rel="stylesheet" href="https://stackedit.io/style.css" />
</head>

<body class="stackedit">
  <div class="stackedit__left">
    <div class="stackedit__toc">
      
<ul>
<li><a href="#autenticazione">Autenticazione</a>
<ul>
<li><a href="#autenticazione-di-base">Autenticazione di base</a></li>
<li><a href="#autenticazione-centralizzata">Autenticazione centralizzata</a></li>
<li><a href="#active-directory">Active Directory</a></li>
</ul>
</li>
</ul>

    </div>
  </div>
  <div class="stackedit__right">
    <div class="stackedit__html">
      <h1 id="autenticazione">Autenticazione</h1>
<p>Con <strong>autenticazione</strong> si intente una serie di operazioni che includono:</p>
<ul>
<li><strong>identificazione e autenticazione</strong>: indicare in maniera univoca un utente di un sistema e dimostrare che un utente è realmente la persona che dichiara di essere</li>
<li><strong>autorizzazione</strong>: stabilire cosa l’utente può fare e cosa no</li>
</ul>
<h2 id="autenticazione-di-base">Autenticazione di base</h2>
<p>Storicamente, i sistemi UNIX utilizzavano il contenuto del file <code>/etc/passwd</code> sia per l’identificazione che per l’autorizzazione. Questo file conteneva una riga per ogni utente del sistema, con il formato</p>
<pre class=" language-bash"><code class="prism  language-bash">username:encpassword:UID:GID:gecos:homedirectory:shell
</code></pre>
<p>Poiché alcune informazioni in questo file, come la corrispondenza tra username e UID, dovevano essere accessibili a tutti gli utenti e alle loro applicazioni, il file è pubblicamente leggibile. la password era hashata con l’algoritmo DES(3), oggi ritenuto non abbastanza sicuro.</p>
<p>Il file <code>/etc/group</code> conteneva invece la lista dei gruppi del sistema e i relativi GID, oltre all’elenco dei membri di ciascun gruppo.</p>
<p>I sistemi UNIX moderni non utilizzano più direttamente il file <code>/etc/passwd</code> per memorizzare le password. Ora si utilizza il file <code>/etc/shadow</code>, che serve unicamente per la fase di autenticazione e non è pubblicamente leggibile.</p>
<p>Il formato di <code>/etc/shadow</code> è:</p>
<pre class=" language-bash"><code class="prism  language-bash">username:encpassword:ultimocambio:etàminima:etàmassima:periodoavviso:periodoinattività:datascadenza:altro
</code></pre>
<p>Un problema principale della soluzione basata su questi file era la <strong>scarsa elasticità</strong>. Originariamente, questi file erano gestiti direttamente da programmi. Ogni modifica allo standard dei file richiedeva la modifica dei programmi che li gestivano.</p>
<p>Per superare queste limitazioni, nel tempo sono nati sistemi che permettono di aggiungere diversi meccanismi di autenticazione e gestione delle informazioni sugli utenti senza dover modificare i programmi che ne fanno uso, ad esempio NSS e PAM.</p>
<h3 id="nss">NSS</h3>
<p><strong>NSS (Name Service Switch)</strong> è un sistema per la gestione delle informazioni sugli utenti.</p>
<p>In Linux, NSS è parte delle librerie C del progetto GNU e fornisce delle funzioni che fanno da interfaccia tra le applicazioni e i sistemi di autenticazione per la gestione delle informazioni utente (tra cui <code>/etc/passwd</code>, <code>/etc/group</code>). Possono essere usati anche altre fonti per i dati, come dei database.</p>
<p>La configurazione di NSS avviane principalmente tramite il file <code>/etc/nsswitch.conf</code></p>
<p><img src="https://i.ibb.co/TB42bGXS/image.png" alt=""></p>
<h3 id="pam">PAM</h3>
<p><strong>PAM (Pluggable Authentication Modules)</strong> è un insieme di librerie che forniscono servizi di autenticazione a diverse applicazioni. Le attività di autenticazione sono suddivise in quattro gruppi:</p>
<ul>
<li><strong>Moduli account</strong>: verificano che l’account specificato soddisfi determinati requisiti (come la scadenza dell’account, l’orario del giorno e il fatto che l’utente abbia accesso al servizio richiesto)</li>
<li><strong>Moduli di autenticazione</strong>: verificano l’identità dell’utente e lo autenticano tramite password o altri metodi</li>
<li><strong>Moduli password</strong>: sono responsabili dell’aggiornamento delle informazioni di autenticazione (come il cambio password)</li>
<li><strong>Moduli di sessione</strong>: definiscono le azioni da eseguire all’inizio e alla fine delle sessioni.</li>
</ul>
<p>Per ogni servizio e per ognuna di queste attività è possibile specificare una sequenza di operazioni da eseguire tramite plugin.</p>
<p>La configurazione si trova nella directory <code>/etc/pam.d/</code>.</p>
<p><img src="https://i.ibb.co/JRRtKNXB/image.png" alt=""></p>
<h2 id="autenticazione-centralizzata">Autenticazione centralizzata</h2>
<p>Avere un sistema di <strong>autenticazione centralizzata</strong> semplifica notevolmente la gestione degli accessi e dei permessi e contribuisce alla sicurezza dei sistemi. Ad oggi, la maggior parte dei sistemi che richiedono autenticazione centralizzata si basano su <strong>LDAP</strong> (<em>Lightweight Directory Access Protocol</em>) per la gestione degli utenti e dei loro permessi, spesso in combinazione con <strong>Kerberos</strong> per la gestione degli accessi e delle password.</p>
<h3 id="nis">NIS</h3>
<p>Prima dell’avvento di LDAP, esistevano altre soluzioni per l’autenticazione centralizzata, come <strong>NIS (Network Information Services)</strong> e <strong>NIS+</strong>.</p>
<p><strong>NIS</strong> era un sistema client/server basato su RPC (<em>Remote Procedure Call</em>) che permetteva a un gruppo di macchine all’interno di un dominio NIS di condividere file cruciali come <code>/etc/passwd</code>, <code>/etc/group</code> e <code>/etc/shadow</code> tra tutte le macchine del dominio NIS, con le modifiche che si propagavano da un server master ai client. Tuttavia, <strong>NIS era insicuro</strong> in quanto tutte le informazioni viaggiavano in chiaro.</p>
<p><strong>RPC (Remote Procedure Call)</strong>, su cui si basava NIS, permette a un programma di eseguire procedure  su un computer remoto.</p>
<h3 id="ldap">LDAP</h3>
<p><strong>LDAP (Lightweight Directory Access Protocol)</strong> è un protocollo per interrogare e manipolare <strong>directory</strong>, basato su un’architettura client-server utilizzato per fornire informazioni sugli utenti e per fare autenticazione.</p>
<p>Una <strong>directory</strong> è un database organizzato in maniera gerarchica ad albero ottimizzato per le operazioni di lettura.</p>
<p>La directory è rappresentata tramite una gerarchia chiamata <strong>DIT</strong> (<em>Directory Information Tree</em>), dove i nodi rappresentano delle suddivisioni mentre le foglie sono i dati effettivi. I nodi possiedono un nome univoco tra i fratelli detto RDN (<em>Relative Distinguished Name</em>) e una sequenza di RDN dal nodo alla radice viene chiamata DN (<em>Distinguished Name</em>).</p>
<p><img src="https://i.ibb.co/CKXm5GLs/image.png" alt=""></p>
<p>L’implementazione più nota di un server LDAP su Linux è OpenLDAP.</p>
<p>Su Windows LDAP viene spesso utilizzato con il protocollo Kerberos in un sistema che prende il nome di <strong>Active Directory</strong>.</p>
<p><strong>Kerberos</strong> è un protocollo di rete per l’autenticazione in cui gli utenti si autenticano tramite tecniche crittografiche.</p>
<p>Il protocollo Kerberos coinvolge un <strong>client</strong>, un <strong>application server</strong> e un <em>Key Distribution Center</em> (<strong>KDC</strong>), che si occupa del processo di autenticazione e la gestione delle chiavi segrete.</p>
<p><img src="https://i.ibb.co/5hvSmDrF/image.png" alt=""></p>
<p>Il processo di autenticazione prevede diversi passaggi:</p>
<ol>
<li><code>AS_REQ</code>: La richiesta iniziale del client in chiaro verso l’Authentication Server (una componente del KDC)</li>
<li><code>AS_REP</code>: la risposta dell’Authentication Server contenente la chiave di sessione</li>
<li><code>TGS_REQ</code>: la richiesta di un ticket di servizio</li>
<li><code>TGS_REP</code>: la risposta del Ticket Granting Server contenente il ticket di servizio (TS),</li>
<li><code>AP_REQ</code>: infine la richiesta di accesso al servizio.</li>
<li><code>AP_REP</code>: è la risposta che l’Applicaton Server invia al client per provare di essere veramente il server che il client si aspetta</li>
</ol>
<p>Esistono diverse implementazioni di Kerberos. È possibile integrare le varie implementazione in LDAP e PAM.</p>
<h2 id="active-directory">Active Directory</h2>
<p><strong>Active Directory</strong> (AD) è un database LDAP integrato nei server Windows ****che svolgono il ruolo di <strong>Domain Controller</strong>. Permette di <strong>catalogare e gestire in modo centralizzato diverse risorse di rete</strong>, come utenti, gruppi di lavoro, stampanti e cartelle condivise.</p>
<p>Un <strong>Dominio</strong> è un insieme di computer che condividono risorse di rete e che vengono amministrati con regole e permessi (<em>policy</em>).</p>
<p>AD è strutturato come un <strong>contenitore di oggetti</strong> (utenti, gruppi, computer, server, stampanti) <strong>organizzati in una gerarchia ad albero</strong>. Per la gestione degli accessi, utilizza il protocollo Kerberos.</p>

    </div>
  </div>
</body>

</html>
