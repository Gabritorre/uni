<!DOCTYPE html>
<html>

<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>2025-04-01_Backup</title>
  <link rel="stylesheet" href="https://stackedit.io/style.css" />
</head>

<body class="stackedit">
  <div class="stackedit__left">
    <div class="stackedit__toc">
      
<ul>
<li><a href="#backup">Backup</a>
<ul>
<li><a href="#backup-vecchio-stile">Backup vecchio stile</a></li>
<li><a href="#backup-con-nas-e-san">Backup con NAS e SAN</a></li>
<li><a href="#tipi-di-backup">Tipi di backup</a></li>
</ul>
</li>
</ul>

    </div>
  </div>
  <div class="stackedit__right">
    <div class="stackedit__html">
      <h1 id="backup">Backup</h1>
<p>I dati, specialmente per le aziende, sono delle risorse molto importanti e per questo vanno impiegati dei sistemi per proteggerli, il <strong>backup</strong> è uno di questi.</p>
<p>I dati sono minacciati da varie situazioni come guasti hardware, bug nei software, errori umani o disastri naturali.</p>
<p>Il Backup consiste in una serie di operazioni per creare, mantenere, gestire e amministrare delle copie dei dati in modo da avere ridondanza dei dati nel caso una copia vada distrutta per qualche motivo.</p>
<p>L’operazione di estrazione dei dati da un backup si chiama <em><strong>restore</strong></em>, ed è importante farla di tanto in tanto per verificare che il backup stia ancora funzionando correttamente.</p>
<p>Le copie dei dati devono essere effettuate su unità di storage diverse rispetto alle unità di storage che contengono i dati attualmente attivi.</p>
<p>Inoltre è importante effettuare anche il backup del backup per ulteriore ridondanza dei dati.</p>
<h2 id="backup-vecchio-stile">Backup vecchio stile</h2>
<p>Prima dell’avvento di NAS e SAN le unità di storage erano connesse direttamente al server e l’unico modo per fare backup era sfruttare la LAN tramite dei software client/server.</p>
<p>Questo approccio ha degli svantaggi:</p>
<ul>
<li>il backup consuma banda di rete</li>
<li>i server consumano risorse per effettuare il backup</li>
<li>la LAN può usare un traffico locale in chiaro non cifrato</li>
</ul>
<h2 id="backup-con-nas-e-san">Backup con NAS e SAN</h2>
<p>SAN (<em>Storage Area Network</em>) e NAS (<em>Network Attached Storage</em>) sono due sistemi che permettono di eseguire backup senza intasare la rete locale e senza consumare risorse di calcolo.</p>
<p>Una SAN è una rete separata dalla LAN ad alta velocità che collega server a dispositivi di storage a livello di blocco, come array di dischi.</p>
<p>Un NAS è un dispositivo di archiviazione collegato a una rete che consente a più utenti di memorizzare e condividere file.</p>
<h2 id="tipi-di-backup">Tipi di backup</h2>
<p>Vi sono tre tipologie di backup:</p>
<ul>
<li>
<p><strong>Completo</strong>: effettua periodicamente una copia completa di <strong>tutti i dati</strong> da salvare. Ragionevole per piccole quantità di dati.</p>
</li>
<li>
<p><strong>Incrementale</strong>: effettua periodicamente una copia solamente dei dati modificati dall’orario in cui è stato effettuato l’ultimo backup. Il primo backup sarà completo, i successivi saranno incrementali. Ogni tanto però conviene ripartire da un backup completo.</p>
<p>Il vantaggio di questo metodo è la <strong>velocità di esecuzione</strong> del backup. Lo svantaggio è che il ripristino di determinati file richiede l’analisi di più backup incrementali.</p>
</li>
<li>
<p><strong>Differenziale</strong>: similmente al metodo incrementale vengono salvati solo i file modificati dall’ultimo backup. Tuttavia, i backup sono cumulativi, cioè una volta che un file viene modificato viene automaticamente incluso in tutti i backup cumulativi successivi. Abbiamo quindi che ogni backup differenziale contiene tutti i file modificati dall’ultimo backup completo. In questo modo viene <strong>facilitato il ripristino</strong> in quanto si guarda solo l’ultimo backup completo e l’ultimo differenziale.</p>
</li>
</ul>

    </div>
  </div>
</body>

</html>
