# L’amministratore di sistema

Un **amministratore di sistema** (SysAdmin, SA) si occupa di vari compiti, tra cui la gestione, la messa in opera, la manutenzione, l’aggiornamento di un sistema.

Con **sistema** si intende un insieme di elementi (dispositivi come PC, smartphone, stampanti, server, …) che interagiscono tra loro in modo coordinato per poter raggiungere i risultati per cui  il sistema è stato definito.

Una regola fondamentale nel campo dell’amministrazione di un sistema è che **se un sistema funziona (ciò svolge il suo compito) allora non si modifica ma si mantiene**.

Un sistema si cambia solamente quando:

- non svolge più la sua funzione
- non rispetta più i vincoli predisposti (ad esempio completare un’azione in un determinato tempo)
- nuovi sistemi presentano dei vantaggi nettamente superiori

Bisogna tenere in considerazione che, in grandi aziende, **cambiare ha un costo** (economico e di tempo) molto elevato.

Tra i **compiti** di un SysAdmin abbiamo:

- la conoscenza dell’hardware e del software
- conoscere i sistemi operativi e gli strumenti che mettono a disposizione
- gestire gli utenti e gli accessi al sistema
- gestire la sicurezza dei dati
- pianificare pratiche di backup e restore
- sorvegliare regolarmente il sistema

Mentre tra le **competenze** richieste possiamo individuare:

- saper installare una varia gamma di sistemi operativi (anche quelli più vecchi)
- conoscere programmazione di base
- conoscenza di inglese tecnico
- problem solving
- saper creare e mantenere la documentazione del sistema
