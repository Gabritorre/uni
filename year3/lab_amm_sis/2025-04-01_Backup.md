# Backup

I dati, specialmente per le aziende, sono delle risorse molto importanti e per questo vanno impiegati dei sistemi per proteggerli, il **backup** è uno di questi.

I dati sono minacciati da varie situazioni come guasti hardware, bug nei software, errori umani o disastri naturali.

Il Backup consiste in una serie di operazioni per creare, mantenere, gestire e amministrare delle copie dei dati in modo da avere ridondanza dei dati nel caso una copia vada distrutta per qualche motivo.

L’operazione di estrazione dei dati da un backup si chiama ***restore***, ed è importante farla di tanto in tanto per verificare che il backup stia ancora funzionando correttamente.

Le copie dei dati devono essere effettuate su unità di storage diverse rispetto alle unità di storage che contengono i dati attualmente attivi.

Inoltre è importante effettuare anche il backup del backup per ulteriore ridondanza dei dati.

## Backup vecchio stile

Prima dell’avvento di NAS e SAN le unità di storage erano connesse direttamente al server e l’unico modo per fare backup era sfruttare la LAN tramite dei software client/server.

Questo approccio ha degli svantaggi:

- il backup consuma banda di rete
- i server consumano risorse per effettuare il backup
- la LAN può usare un traffico locale in chiaro non cifrato

## Backup con NAS e SAN

SAN (*Storage Area Network*) e NAS (*Network Attached Storage*) sono due sistemi che permettono di eseguire backup senza intasare la rete locale e senza consumare risorse di calcolo.

Una SAN è una rete separata dalla LAN ad alta velocità che collega server a dispositivi di storage a livello di blocco, come array di dischi.

Un NAS è un dispositivo di archiviazione collegato a una rete che consente a più utenti di memorizzare e condividere file.

## Tipi di backup

Vi sono tre tipologie di backup:

- **Completo**: effettua periodicamente una copia completa di **tutti i dati** da salvare. Ragionevole per piccole quantità di dati.
- **Incrementale**: effettua periodicamente una copia solamente dei dati modificati dall’orario in cui è stato effettuato l’ultimo backup. Il primo backup sarà completo, i successivi saranno incrementali. Ogni tanto però conviene ripartire da un backup completo.
    
    Il vantaggio di questo metodo è la **velocità di esecuzione** del backup. Lo svantaggio è che il ripristino di determinati file richiede l’analisi di più backup incrementali.
    
- **Differenziale**: similmente al metodo incrementale vengono salvati solo i file modificati dall’ultimo backup. Tuttavia, i backup sono cumulativi, cioè una volta che un file viene modificato viene automaticamente incluso in tutti i backup cumulativi successivi. Abbiamo quindi che ogni backup differenziale contiene tutti i file modificati dall’ultimo backup completo. In questo modo viene **facilitato il ripristino** in quanto si guarda solo l’ultimo backup completo e l’ultimo differenziale.
