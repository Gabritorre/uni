# Architettura degli elaboratori mod.1

Insegnante: Marta Simeoni

Il corso permette di acquisire i fondamenti teorici e le tecniche per la progettazione di un elaboratore nelle sue componenti principali: Processore - Input/Output - Memoria.
Permette altresì di approfondire la conoscenza sui livelli macchina/assembler di un calcolatore convenzionale.
Vengono inoltre fornite le conoscenze sulle misure e le tecniche usate per valutare le prestazioni di un calcolatore.
Il corso enfatizza infine l'interfaccia tra l'hardware e il software di un elaboratore.

## Obiettivi

### Conoscenza e comprensione.

Lo studente avrà acquisito padronanza della terminologia tecnica specifica.
Sarà in grado di riconoscere e comprendere le basi teoriche per la progettazione delle componenti principali di un elaboratore.
Avrà conoscenze sulla rappresentazione dell'informazione e sulle misure di valutazione delle prestazioni.
Comprenderà la complessità delle moderne architetture degli elaboratori, e la loro influenza sulla progettazione e prestazione del software.
Inoltre, lo studente acquisirà conoscenza sul livello di programmazione macchina/assembly, e sulla traduzione di semplici programmi ad alto livello in linguaggio assembly.

### Capacità di applicare conoscenza e comprensione.

Lo studente sarà in grado di svolgere esercizi finalizzati ad applicare le conoscenze acquisite nei vari argomenti del corso; in particolare, sulla rappresentazione di valori numerici e reali, sulla progettazione logica dei circuiti, sul parallelismo a livello di istruzioni, sulla realizzazione dei vari livelli delle gerarchie di memoria, sulla valutazione delle prestazioni dei
processori e dei sottosistemi di I/O, sulla traduzione in assembly di programmi imperativi ad alto livello.
Inoltre sarà in grado di fare scelte hardware/software applicando i principi della valutazione delle prestazioni.

## Contenuti

- Organizzazione di calcolatori e livelli di astrazione.
- Rappresentazione dell'informazione, aritmetica dei calcolatori, algebra booleana.
- Circuiti combinatori/sequenziali.
- Istruzioni macchina: processore MIPS.
- Principi di progetto della CPU.
- Valutazione delle prestazioni.
