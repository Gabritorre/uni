# Matematica discreta

Insegnante: Sabina Rossi

Lo scopo è di presentare le idee fondamentali e gli aspetti computazionali della matematica del discreto, in contrapposizione a quella del continuo.
Lo studente verrà introdotto gradualmente ai concetti astratti della matematica discreta.
Le idee astratte della matematica discreta vengono introdotte mediante un'ampia varietà di applicazioni con particolare enfasi sugli aspetti formali, algebrici e computazionali.

## Obiettivi

### Conoscenza e comprensione:
- Conoscenza e comprensione dei concetti fondamentali della matematica discreta;
- Comprensione della complessità dei problemi di matematica del discreto;
- Conoscenza di metodologie per calcolare con gli interi, gli interi modulo, e la cardinalità di insiemi finiti.

### Abilità di applicare conoscenza e comprensione:
- Per risolvere problemi concreti di matematica del discreto;
- Applicare il principio di induzione;
- Capacità di calcolare nell'aritmetica finita degli interi modulo e l'aritmetica usuale.

Conoscenza delle nozioni fondamentali di matematica discreta: teoria degli insiemi, aritmetica, induzione, calcolo combinatorio.

## Contenuti

- Cenni di algebra booleana e logica.
- Teoria degli insiemi: unione, intersezione e complementazione di insiemi.
- Funzioni e relazioni. Ordinamenti parziali e totali. Relazioni di equivalenza e partizioni.
- Numeri naturali. Ordinamento. Il principio di induzione. Definizioni e prove per induzione.
- Numeri interi. Aritmetica modulare: La teoria delle congruenze sugli interi.
- MCD e mcm.
- Algoritmo di Euclide.
- Scomposizione in fattori primi e teorema fondamentale dell'aritmetica.
- Combinatoria: principio dell'addizione e moltiplicazione. Disposizioni e permutazioni.
- Coefficiente binomiale.
- Numeri di Fibonacci.
- Il principio di inclusione-esclusione.
