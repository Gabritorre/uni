# Programmazione e laboratorio 1-2

Il corso si propone di introdurre gli elementi base della programmazione imperativa per formulare soluzioni algoritmiche a problemi di complessità limitata.

Lo studente acquisirà conoscenza e comprensione dei principi fondanti dell'informatica, relativamente a linguaggi imperativi e algoritmi di base.  
Acquisirà altresì comprensione della risolubilità dei problemi informatici e capacità di selezionare metodi adeguati per analisi e modellazione di base.

## Obiettivi

Al termine del corso lo studente dovrà essere in grado di utilizzare un ambiente di programmazione di tipo professionale, di editare, debuggare, compilare ed eseguire programmi su piattaforma Unix-like e Windows. In particolare dovrà saper:
1. formalizzare un problema di limitata complessità (fornendone la specifica);
2. progettare una o più soluzioni ad esso (sviluppando algoritmi corrispondenti);
3. implementare tali soluzioni utilizzando linguaggi di programmazione di tipo imperativo;
4. verificare l'esecuzione dei programmi proposti con opportuni casi di test.

## Contenuti

- Variabili e tipi elementari del linguaggio C++.
- Puntatori e Reference in C++.
- Passaggio dei parametri per riferimento.
- Array in C e in C++.
- Vector e string.
- Struct e classi.
- Operatori new e delete per l'allocazione e deallocazione della memoria dinamica.
- Liste ed algoritmi sulle liste.
- Ricorsione.
- Code e Pile.
- Astrazione dei tipi di dato con l'introduzione delle classi.
- templates.
- Iteratori.
- Move semantics.
