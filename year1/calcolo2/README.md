# Calcolo 2

Insegnante: Damiano Pasetto

Il corso ha lo scopo di illustrare gli strumenti di base per la soluzione di equazioni differenziali ordinarie di primo e secondo ordine e dell'analisi di finzioni reali di due o più variabili.

## Obiettivi

L’obiettivo dell’insegnamento è sviluppare competenze per rispondere a quesiti di calcolo integro-differenziale che sorgono in ambito tecnologico, scientifico, ad informatico.
  
### Conoscenza e comprensione

Conoscenza e comprensione dei concetti base dell'Analisi Matematica per funzioni di due o più variabili reali.
  
### Capacità di applicare conoscenza e comprensione

- Capacità di descrivere e utilizzare semplici modelli matematici governati da equazioni differenziali ordinarie.
- Capacità di trovare minimi, massimi, e punti di sella di funzioni a due o più variabili.
- Capacità di disegnare sezioni e curve di livello di funzioni a due variabili.
- Capacità di calcolare integrali di funzioni a due variabili.  
  
### Capacità di giudizio

Interpretare correttamente gli enunciati dell'Analisi Matematica relativi a funzioni di due o più variabili reali.

## Contenuti

- Modelli differenziali.
- Equazioni differenziali ordinarie di primo ordine (lineari e a variabili separabili) e lineari del secondo ordine.  
- Calcolo vettoriale e curve parametriche: curve chiuse, semplici, regolari; supporto di una curva; vettori tangente e normale; parametro d'arco; integrali di linea di prima specie.  
- Funzioni reali di più variabili: dominio, sezioni, e curve di livello; Limiti e continuità.
- Derivate direzionali; Derivate parziali e gradienti.  
- Funzioni differenziabili, piano tangente e derivate di ordine superiore;
- Sviluppo di Taylor per funzioni a più variabili.
- Punti di minimo, massimo e sella.
- Integrali doppi; Metodi di riduzione; Cambiamento di variabili e coordinate polari.
- Campi vettoriali, campi vettoriali conservativi e integrale di linea di seconda specie.
