# INTRODUZIONE ALLA PROGRAMMAZIONE

Il corso si propone di introdurre gli elementi base della programmazione imperativa per formulare soluzioni algoritmiche a problemi di complessità limitata.

Lo studente acquisirà conoscenza e comprensione dei principi fondanti dell'informatica, relativamente a linguaggi imperativi e algoritmi di base.
In particolare acquisirà la capacità di usare un linguaggio di programmazione come strumento per modellare problemi e formalizzarne le soluzioni.

## Obiettivi

Al termine del corso lo studente dovrà essere in grado di utilizzare un ambiente di programmazione di tipo professionale, di editare, debuggare, compilare ed eseguire programmi su piattaforma Unix-like e Windows. In particolare dovrà saper:
- Formalizzare un problema di limitata complessità (fornendone la specifica);
- Progettare una o più soluzioni ad esso (sviluppando algoritmi corrispondenti);
- Implementare tali soluzioni utilizzando linguaggi di programmazione di tipo imperativo;
- Verificare l'esecuzione dei programmi proposti con opportuni casi di test.

## Contenuti

- Introduzione al linguaggio di programmazione C.
- Variabili e tipi fondamentali.
- Flusso del controllo.
- Funzioni.
- Array, puntatori e stringhe.
- Computazione Iterativa e Computazione Ricorsiva.
- Memoria Dinamica.
- Abstract Data Types.
- Strategie di problem solving.
