# Grafi

Un **grafo** è un relazione binaria tra due insiemi:
$$G = (V, E)$$
- l'insieme dei **vertici** (o **nodi**), indicato con $V$
- l'insieme degli **archi**, indicato con $E$

I vertici contengono l'informazione, mentre gli archi sono collegamenti tra i vertici.

Vediamo ora una carrellata di diversi tipi di Grafi e alcune definizioni e proprietà legati ad essi

## Grafo orientato

Un **grafo orientato** è un grafo in cui gli archi hanno una direzione, questo significa che gli elementi all'interno dell'insieme $E$ differiscono sia per ordine che per valore:

- $V = \{1, 2, 3, 4\}$
- $E = \{(1, 2), (1, 4), (2, 2), (2, 3), (3, 1), (3, 4), (4, 2), (4, 3)\}$

L'insiemi degli archi $E \subseteq V \times V$ cioè è un sottoinsieme di coppie di nodi

(Nota la presenza sia di $(3, 4)$ che di $(4, 3)$, cioè è possibile solo perché si tratta di un grafo orientato)
graficamente lo possiamo rappresentare nel seguente modo:

![enter image description here](https://i.ibb.co/jRcX3NR/image.png)

Notiamo due definizioni particolari:
- Un **cappio** è un arco che parte da un nodo e arriva a se stesso
- Una **relazione simmetrica** sono due nodi in cui il primo è in relazione col secondo e il secondo è in relazione col primo


## Grafo non orientato

Un **grafo non orientato** è un grafo composto solo la **relazioni simmetriche**.
Nei grafi non orientati non sono presenti cappi.

Matematicamente scriviamo che
- $(i, j) \in E \iff (j, i) \in E \hspace{8mm}\text{solo relazioni simmetriche}$
- $\forall i \in V, (i, i)\, \nexists\, E\hspace{22mm}\text{assenza di cappi}$

L'insieme degli archi $E \subseteq V \times V$ cioè è un sottoinsieme di coppie dei nodi.

alternativamente si può indicare che $E \subseteq \binom{V}{2}$, dove
se consideriamo $V = \{1, 2, 3\}$

$$\binom{V}{2} = \Big\{\{1,2\}, \{1,3\}, \{2, 3\}\Big\}$$

Cioè un insieme contenente tutti i possibili sottoinsiemi di 2 elementi di $V$ in cui l'ordine non conta

Se vogliamo sapere la cardinalità di tale insieme, esso viene calcolato con il **coefficiente binomiale**

$$\Big|\binom{V}{2}\Big| = \binom{|V|}{2} = \frac{|V|!}{2!(|V|-2)!}$$

Esempio
- $V = \{1, 2, 3, 4\}$
- $E = \{(1, 2), (1, 4), (2, 3), (4, 2)\}$

graficamente lo possiamo rappresentare nel seguente modo:
![enter image description here](https://i.ibb.co/FYkFv0D/image.png)


## Proprietà

Sia $n$ il numero di nodi, $n = |V|$
Sia $m$ il numero di archi, $m = |E|$

In un **grafo orientato** Il **numero massimo di archi** è $|E| = |V|^2 = n^2$
In un **grafo non orientato** Il **numero massimo di archi** è $|E| = \frac{|V| (|V|-1)}{2} = \frac{n(n-1)}{2}$


**Grafo sparso**: se il numero di archi è circa lo stesso del numero dei nodi
**Grafo denso**: se il numero di archi è circa lo stesso del numero massimo di archi possibili

### Densità

La **densità** di un grafo si calcola nel seguente modo:

$$\delta(G) = \frac{|E|}{(\text{max numero di archi})}$$

Per quanto riguarda i **grafi orientati**:

$$\delta(G) = \frac{|E|}{|V|^2} = \frac{m}{n^2}$$

Per quanto riguarda i **grafi non orientati**:

$$\delta(G) = \frac{|E|}{|\binom{V}{2}|} = \frac{m}{\frac{n(n-1)}{2}} = \frac{2m}{n(n-1)}$$


In generale vale che

$$0 \leq \delta(G) \leq 1$$

- Se $\delta(G) = 0$ allora si parla di **grafo vuoto**, cioè **senza archi**
	Generalmente si indica con $E_n$, dove $n$ è il numero di nodi
- Se $\delta(G) = 1$ allora si parla di **grafo completo**, cioè **con tutti gli archi**
	Generalmente si indica con $K_n$, dove la $n$ è il numero di nodi

## Rappresentazione in strutture dati

Vediamo i modi in cui rappresentare un grafo in una struttura dati in memoria, abbiamo 3 principali modi:

1. Liste di adiacenza
2. Matrice di adiacenza
3. Matrice di incidenza

Definiamo innanzitutto:
- **Adiacenza**: due nodi sono adiacenti se c'è un arco che li collega
- **Incidenza**: un arco che collega due nodi è detto incidente ai due nodi


## Liste di adiacenza

Consideriamo il seguente grafo di esempio:
![enter image description here](https://i.ibb.co/K0hy9t2/image.png)

La rappresentazione tramite liste di adiacenza consiste in un array grande quanto il numero di nodi, e in ogni cella è presente un puntatore ad una lista linkata contenente i nodi raggiunti dagli archi uscenti da quel nodo.

![enter image description here](https://i.ibb.co/tMXh3QN/image.png)

L'occupazione spaziale di questa rappresentazione risulta essere $m + n$ ed è quindi conveniente per grafi sparsi (ma non per grafi densi).
Abbiamo un accesso lineare nel caso peggiore (bisogna scorrere le liste)
	
## Matrice di adiacenza

Si utilizza una matrice binaria $A_G = (a_{ij})$ di grandezza $n \times n$.
Viene chiamata binaria perché al suo interno vengono salvati i seguenti valori:

$$a_{ij}\begin{cases}1 & \text{se c'è un arco tra i vertici $i$ e $j$}\\
0& \text{se non c'è un arco tra i vertici $i$ e $j$}\end{cases}$$

Considerando lo stesso esempio delle liste di adiacenza, la matrice è la seguente

![enter image description here](https://i.ibb.co/BG92bST/image.png)

L'occupazione spaziale di questa rappresentazione risulta essere $n \cdot n$ ed è quindi conveniente per grafi densi (per grafi sparsi ci sarebbe tanto spazio sprecato).
Abbiamo un accesso costante

Nel caso di **grafo non orientato si ha sempre una matrice simmetrica**

### Traccia

Data una matrice di adiacenza di un grafo non orientato, la **traccia** si definisce come la somma degli elementi nella diagonale principale.

$$Tr(A) = \sum_{i = 1}^n a_{ii}$$

- $Tr(A) = 0 \hspace{11mm}$ in quanto nel grafo non orientato non ci sono cappi
- $Tr(A^2) = 2|E| \hspace{5mm}$ per il lemma della stretta di mano
- $Tr(A^3) = 6\cdot \text{(numero di triangolo del grafo)}$
	un triangolo è un grafo completo (cioè con tutti gli archi) composto da 3 nodi.
	il 6 è dato dal fatto che:
	un triangolo è composto da 3 nodi e ogni nodo può avere un ciclo (cammino che parte e torna a se stesso) in senso orario e antiorario (quindi 2 alternative), $3 \cdot 2 = 6$

## Matrice di incidenza

Si utilizza una matrice $A_G = (a_{ij})$ di grandezza $n \times m$ in cui nelle righe vanno i nodi mentre nelle colonne vanno gli archi.
Solitamente non si usa questa rappresentazione in presenza di cappi

Nei **grafi orientati**:

$a_{ij} = \begin{cases}
-1 & \text{nodo con arco uscente}\\
1 & \text{nodo con arco entrante}\\
0 & \text{nodo non coinvolto}
\end{cases}$

Vediamo un esempio
![enter image description here](https://i.ibb.co/txWzGTj/image.png)

In caso di grafi **non orientati** si utilizza solamente $1$ e $0$ indicando con $1$ i nodi coinvolti

## Grafi pesati

Nella definizione di un grafo possiamo aggiungere una informazione in più riguardo al peso di vertici o archi, il peso ha un significato dipendente dalla realtà di riferimento.

- $G(V, E, w)$ grafo pesato sui vertici
A ciascun vertice viene assegnato un numero reale
- $G(V, E, w)$ grafo pesato sugli archi
A ciascun arco viene assegnato un numero reale
- $G(V, E, w_1, w_2)$ grafo pesato sui vertici e sugli archi

![enter image description here](https://i.ibb.co/6P6mRYh/image.png)

## Sottografo

Dato un grafo $G=(V, E)$
un sottografo è $G' = (V', E')$ tale che

$$\begin{cases}
V' \subseteq V \\
E' \subseteq E \cap V' \times V'
\end{cases}$$

Cioè i vertici e gli archi sono un sottoinsieme di quelli del grafo $G$, Gli archi devono essere quelli che collegano il sottoinsieme dei vertici considerato.

Vediamo un esempio di un possibile sottografo di $G$
![enter image description here](https://i.ibb.co/9y5GrH1/image.png)

### Sottografo indotto

Dato un grafo $G(V, E)$ e un sottoinsieme di vertici $V' \subseteq V$

Un sottografo indotto da $V'$ è definito come

$G[V'] = (V', E')$ dove $E' = E \cap V' \times V'$

Nota che $E'$ è una uguaglianza e non un sottoinsieme, ciò significa che si devono considerare **tutti** gli archi coinvolti tra i nodi presenti in $V'$

Ad esempio nel seguente esempio considerando un sottoinsieme $V' = \{1, 2,3\}$

![enter image description here](https://i.ibb.co/sRMLWWQ/image.png)

## Cammino

Sia $G(V, E)$ un grafo, considerando due nodi $u, v \in V$ un **cammino** tra $u$ e $v$ è una sequenza di vertici $<x_0, ..., x_q> \in V$ per cui vale:

$\begin{cases}
x_0 = u \\
x_q = v \\
(x_i, x_{i+1}) \in E & \forall i = 0, ..., q-1
\end{cases}$

la terza condizione sta a significare che i nodi considerati devono essere connessi da un arco per appartenere al cammino.

La **lunghezza di un cammino** è il numero di **archi** del cammino

**cammino semplice**: cammino in cui ogni nodo nel cammino si incontra solamente una volta
**cammino non semplice**: cammino in cui ogni nodo può essere incontrato più volte

Esempio

![enter image description here](https://i.ibb.co/0mfV0TF/image.png)

Vediamo 2 cammini possibili dal nodo $u = 1$ al nodo $v = 3$

1. $<1,2,1,2,3,1,2,3>$ cammino non semplice di lunghezza 7
2. $<1,2,3>$ cammino semplice di lunghezza 2

La lunghezza di un cammino semplice è al massimo $n-1$

Dimostrazione per assurdo:
Dato un grafo di $n$ nodi supponiamo per assurdo che esista un cammino semplice composto da un numero di archi $\geq n$, prendiamo il caso di esattamente $n$ archi:
Ogni arco di un cammino semplice connette un nodo già noto ad uno nuovo.
Inizialmente l'unico nodo noto è la sorgente del cammino, quindi:
- il primo arco connetterà la sorgente con il secondo nodo
- il secondo arco connetterà il secondo con il terzo
- il terzo arco connetterà il terzo con il quarto
- ...
- l'arco $n$-esimo connetterà il nodo $n$-esimo con il nodo $(n+1)$-esimo
	ma questo infrange l'ipotesi iniziale secondo cui il grafo è composto da $n$ nodi
	
## Cicli

Un **ciclo** è un cammino che parte da un nodo e torna su se stesso

$<x_0, ..., x_q>, \hspace{5mm} \text{dove }x_0 = x_q$

un ciclo composto da $n$ nodi si indica con $C_n$
In un grafo non orientato è necessario un cammino con almeno 3 vertici distinti


## Grafo aciclico

Un grafo viene detto aciclico se non presenta alcun ciclo

## Grafo connesso

Un grafo si dice connesso se presi qualsiasi 2 vertici distinti esiste sempre un cammino che li collega.

## Alberi liberi

Un albero libero (differente dal classico albero radicato che ha un nodo di partenza detto radice) è un grafo aciclico e connesso.
Come si vede dall'immagine non è presente una gerarchia

![enter image description here](https://i.ibb.co/SRbXTd9/image.png) 

Il numero di archi in un albero libero è $n-1$, con $n=$ numero di nodi dell'albero.
Il fatto che sia aciclico permette ad ogni coppia di nodi di venir collegata da un **unico** cammino


## Foresta

Una foresta è un nome per indicare un grafo aciclico, il nome deriva dal fatto che è possibile vedere un grafico aciclico come un insieme di alberi disconnessi


## Componente connessa

Dato un grafo $G=(V, E)$ una **componente connessa** è un sottoinsieme di vertici $V'\subseteq V$ tale che:

- Il grafo indotto $G[V']$ è connesso
- Se si aggiungesse un qualsiasi nodo a $V'$ allora diventa non più connesso

Ad esempio il seguente grafo (nota che si tratta di un singolo grafo) è disconnesso e possiede 3 componenti connesse: 

![enter image description here](https://i.ibb.co/yfXq5WV/image.png)

**Proprietà**: l'insieme delle componenti connesse rappresenta una **partizione** dell'insieme dei nodi del grafo.

**Partizione di un insieme** $V$: la partizione di un insieme è un insieme di sottoinsiemi di $V$ tale che:
	- Ogni sottoinsieme è disgiunto dagli altri
	- L'unione di tutti i sottoinsiemi forma l'insieme originale $V$

## Grafo complemento

Dato un grafo $G=(V, E)$, il suo complemento scritto come $\bar G = (V, \bar E)$ è un grafo con gli **stessi nodi**, e con solamente gli archi che mancano a $G$

![enter image description here](https://i.ibb.co/PtSrdBp/image.png)

Possiamo derivare che: un grafo è completo se e soltanto se il suo **complemento è un grafo vuoto** (cioè **senza archi**)

## Grafo bipartito

Un grafo bipartito è un grafo che può essere **partizionato** in due parti in cui non sono presenti archi, cioè se le partizioni sono sottografi vuoti

![enter image description here](https://i.ibb.co/0YRF7HD/image.png)

le due partizioni sono $V_L$ e $V_R$, infatti non hanno archi all'interno


