# Le strutture dati

## Definizioni base

- **Tipo di dato**: è un modello matematico che consiste in una collezione di valori, sui quali sono ammesse certe operazioni.

	Un tipo di dato specifica **cosa** una operazione deve fare **ma senza specificare come** viene fatta oppure **come** i dati sono organizzati

- **struttura dati**: è una particolare organizzazione delle informazioni che permette di supportare in modo efficiente le operazioni su un tipo di dato.

	la struttura dati specifica **come si organizzano i dati** e **come realizzare le operazioni** sul tipo di dato.

## Classificazione delle strutture dati

È possibile classificare le strutture dati in base a tre criteri:

1. La disposizione dei dati
	- **Strutture dati lineari**: I dati sono disposti in sequenza, quindi è presente un **ordine** unico degli elementi (array, liste, pile, code).
	- **Strutture dati non lineari**: I dati non sono in sequenze, quindi non è possibile identificare un **ordine** unico dei dati (alberi, grafi).
2. Il numero di elementi
	- **Strutture dati statiche**: il numero di elementi non cambia nel tempo (ad esempio gli *array* dato che per modificare il numero di elementi è necessaria una riallocazione della memoria).
	-  **Strutture dati dinamiche**: il numero di elementi può cambiare nel tempo (liste, alberi, grafi).
3. il tipo di elementi
	- **Strutture dati omogenee**: i dati sono tutti dello stesso tipo (array).
	- **Strutture dati non omogenee**: i dati possono avere tipi diversi (liste, alberi, grafi)
