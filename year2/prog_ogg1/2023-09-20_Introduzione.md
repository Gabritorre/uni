# Introduzione

In questo corso approfondiremo il concetto di programmazione ad oggetti, cioè uno stile di programmazione differente da un linguaggio solo procedurale quale può essere C.

Verrà usato il linguaggio **Java**, un linguaggio derivato da C ma orientato alla programmazione ad oggetti.

È un linguaggio **compilato ed interpretato**: Il codice sorgente java viene compilato in **bytecode**, cioè un file contenente un simil-linguaggio macchina che termina con l'estensione .class, il quale viene interpretato da una macchina virtuale chiamata *Java Virtual Machine* (JVM). questo rende un programma scritto in java compatibile con più sistemi in quanto è l'installazione della JVM che cambia in base al sistema su cui viene eseguito il codice, allo stesso tempo, però, non risulta essere tanto efficiente quanto lo è C.

Java non utilizza esplicitamente i puntatori e adotta un sistema chiamato **garbage collection** che si occupa in automatico di deallocare la memoria non più utilizzata.

## La programmazione ad oggetti

La programmazione ad oggetti permette di creare del codice più gerarchico, flessibile, più facilmente mantenibile ed espandibile, inoltre riduce molto codice duplicato.
Per grandi progetti è ideale adottare questo tipo di programmazione, ovviamente per piccoli progetti a sé stanti, programmare ad oggetti può generare del codice inutilmente prolisso.
