# NoSQL

Il NoSQL è un approccio che cerca una alternativa al salvare i dati in un modello relazionale (**RDBMS**, *Relational DataBase Management System*)

NoSQL che sta per *Not only SQL* è usato per gestire degli archivi di dati che non richiedono uno schema fisso (*schemeless*), evitano spesso le operazioni di giunzione (*join*) e puntano a **scalare** in modo orizzontale.
- Schemaless: 
in grado di memorizzare informazioni eterogenee (non aventi la stessa struttura/formato) all’interno della stessa entità

- Scalare in modo orizzontale: 
Quando aggiungi memoria ai database relazionali SQL, puoi eseguirne la scalabilità solo verticalmente, il che significa che la capacità di aggiungere più memoria è limitata all'hardware disponibile.
In NoSQL se un singolo server di database non è sufficiente per archiviare tutti i tuoi dati o gestire tutte le query, il carico di lavoro può essere suddiviso su due o più server (anche remoti).
In caso di distribuzione di server remoti si parla di **DDBMS** ( *Distributed DBMS*) e il suo utilizzo comporta sia un miglioramento delle **prestazioni** all'aumento degli utenti, sia una migliore **tolleranza ai guasti**

## BaSE vs ACID

I database relazionali seguono le proprietà ACID:

- **Atomicity**: richiede che una transazione venga eseguita completamente o non venga eseguita affatto.
- **Consistency**: richiede che, una volta confermata una transazione, i dati devono essere conformi allo schema del database.
- **Isolation**: richiede che le transazioni simultanee siano eseguite separatamente l'una dall'altra.
- **Durability**: richiede la capacità di ripristinare i dati all'ultimo stato conosciuto in seguito a un guasto del sistema o a un'interruzione dell'alimentazione imprevisti.

Mentre i database non relazionali seguono le proprietà **BaSE**:

- **Basically Available**: (disponibilità nella maggior parte dei casi) indica l'accessibilità simultanea del database da parte degli utenti in ogni momento.
- **Soft state**: (stato instabile) rimanda all'idea che i dati possono avere stati transitori o temporanei, che possono quindi cambiare nel tempo anche in assenza di trigger o input esterni
- **Eventually consistent**: (coerenza finale) significa che il record raggiungerà la coerenza quando tutti gli aggiornamenti simultanei saranno completati.

## Approcci NoSQL

Esistono 4 approcci principali per implementare un archivio di dati non relazionale:

- **Orientato al documento** (esempio di DBMS: MongoDB)
- **A grafo** (esempio di DBMS: Neo4j)
- **Chiave-Valore** (esempio di DBMS: redis)
- **Colonnare** (esempio di DBMS: Cassandra)

## Orientato al documento

Ogni record è memorizzato come un documento che possiede determinate caratteristiche, qualsiasi numero di campi con qualsiasi lunghezza può essere aggiunto al documento.
Spesso i documenti sono dei file JSON oppure XML.

Funziona correttamente con cataloghi, profili utente e sistemi di gestione del contenuto in cui ogni documento è unico e si evolve nel tempo.

## A grafo

Una base di dati a grafo usa nodi e archi per rappresentare e archiviare l'informazione.
Sono spesso più veloci di quelli relazionali nell'associazione di set di dati, scalano più facilmente su grandi quantità di dati e non richiedono le tipiche e onerose operazioni di unione (le join).

Essi usano i **nodi** per archiviare le entità (Qualsiasi oggetto, luogo o persona) e gli **archi** per archiviare le relazioni tra le entità.

Casi d'uso tipici per i database a grafo includono social network, motori di raccomandazione, rilevamento delle frodi e grafici di conoscenze.

## Chiave-valore

Un database chiave-valore immagazzina i dati come un insieme di coppie di chiave-valore dove una chiave rappresenta un identificatore univoco, mentre il valore è solitamente un array di dati.
Le chiavi e i valori possono essere qualsiasi cosa, da un oggetto semplice ad articolati oggetti composti.
Particolarmente utilizzato per la memorizzazione nella cache e l'archiviazione delle informazioni sulla sessione utente.

Il modello di dati chiave-valore è particolarmente adatto per casi d'uso quali i videogiochi, le tecnologie pubblicitarie e l'IoT.

## Colonnare

Questi database memorizzano le informazioni in colonne, consentendo agli utenti di accedere solo alle specifiche colonne di cui hanno bisogno senza allocare memoria aggiuntiva per dati irrilevanti.
Si utilizzano tabelle, colonne e righe, ma diversamente dai database relazionali, il nome e il formato delle colonne può variare da riga in riga all'interno della stessa tabella.
Nell'approccio più estremo di questo tipo di DB ogni colonna andrebbe salvata separatamente su disco, tuttavia esiste il concetto di **famiglia di colonne** in cui più colonne vengono salvate insieme

È utilizzato in diversi casi di utilizzo, come ad esempio per siti web di social network e analytics dei dati in tempo reale.
