# Interazione uomo-macchina

Insegnante: Fabio Pittarello

fornire conoscenze sui fondamenti dell'interazione tra uomo e calcolatore e sui principali paradigmi che si sono sviluppati a partire dell'avvento dei sistemi interattivi.
Nel corso lo studente verrà guidato a conoscere le metodologie di base per la progettazione e la valutazione di sistemi interattivi, con particolare riferimento alle metodologie di prototipazione, alle euristiche di usabilità e alle metodologie di valutazione. Lo studente verrà guidato a conoscere come queste metodologie possano integrarsi nelle fasi del ciclo di vita del software.
Le conoscenze acquisite verrano utilizzate come punto di partenza per sviluppare abilità e competenze di progettazione di interfacce utente usabili, attraverso un'attività fondamentale che è il project work del corso, da progettare in gruppo attraverso l'approccio iterativo e interattivo tipico del design thinking.
L'insegnamento contribuisce al raggiungimento degli obiettivi formativi del corso di studio, in particolare modo per quanto riguarda la capacità di progettare interfacce utenti delle applicazioni informatiche che soddisfino criteri di usabilità e accessibilità, evidenziata nella sezione precedente.

## Obiettivi

- Lo studente apprenderà i modelli fondamentali che descrivono l'interazione tra uomo e calcolatore e i principali paradigmi di interazione sviluppati dall'avvento dell'informatica interattiva ad oggi.
- Lo studente verrà guidato a conoscere le fasi principali della progettazione di sistemi interattivi, a partire dall'analisi dei risultati della ricerca scientifica, all'uso di tecniche di prototipazione, all'utilizzo di euristiche per la progettazione e la verifica fino all'uso di tecniche di valutazione del prototipo di sistema interattivo.
Nel percorso educativo.
- Lo studente apprenderà l'utilizzo di alcuni tool interattivi utili per la prototipazione di un sistema interattivo e la condivisione del prototipo con gli stakeholders.
- Le conoscenze acquisite potranno essere utilizzate dallo studente per la progettazione di un prototipo di sistema interattivo, a partire dall'utilizzo di tecniche di prototipazione (sketching, lo storyboarding e low-fidelity prototyping), all'utilizzo delle euristiche di usabilità fino alla validazione del prototipo in base a parametri qualitativi come l'usabilità e l'engagement.


## Contenuti

Fondamenti della comunicazione uomo-computer

- L'uomo
- Il computer
- Modelli di interazione

Paradigmi per l'interazione

- Batch e time sharing
- Sistemi a finestre, WIMP
- Manipolazione diretta
- Linguaggi testuali e visuali
- Ipertesto
- Multimodalità
- Informatica pervasiva
- Interfacce tangibili
- Realta virtuale e aumentata

Progettazione e valutazione di sistemi interattivi

- Basic interaction design
- Regole di design
- Usabilità ed engagement
- Euristiche di usabilità
- Metodologie di prototipazione
- Tools per la creazione di prototipi interattivi
- Metodologie di valutazione
